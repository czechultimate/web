---
layout: post
category:
tags: turnaje
title: Historický úspěch na plážovém MS, Česko si odváží bronz!
img: assets/img/posts/2025/WBUC25.jpeg
author: Adéla Vejvoda
photo_author: Petr Kotěšovec
---
**V týdnu od 16. do 22. listopadu se v portugalském městečku Portimão odehrálo plážové mistrovství světa, na které byly vyslány hned tři týmy - mixed, women a grand masters open. Všechny týmy si prošly zápasy s hráči z různých koutů světa, ale především se podařil jeden historický úspěch, a to první medaile ze světového mistrovství, konkrétně mixovému týmu.**

V základní skupině se tomuto týmu podařilo vyhrát hned pět zápasů ze šesti - šestý prohráli v universu, což je posunulo do power skupiny, kde je čekaly tři těžké zápasy, ale zároveň měli jistý postup do play-off o finále. V power skupině český mixový tým prohrál dva ze tří zápasů a v play-off se utkal z týmem z Filipín, kde se podařilo vyhrát 13:11. Dalším soupeřem byla Kanada, jeden z osmi nejlepších nasazených týmů, nad kterým se Česku podařilo vyhrát o tři body a postoupit tak do semifinále s Austrálií, která také byla favoritem. Semifinále bohužel nevyšlo podle představ, ale stále zůstala šance získat bronz - konkrétně v zápase proti druhému nasazenému týmu, Španělsku, s kterým Češi prohráli v základní skupině. Český tým začínal na útoku a zároveň se podařilo hned ve druhém bodě dát break, což jim v konečném výsledku i přes jeden break od Španělů zajistilo bronzovou medaili z mistrovství světa!

Celému týmu patří obrovská gratulace a velké poděkování za takto významnou reprezentaci českého ultimate před celým světem.
