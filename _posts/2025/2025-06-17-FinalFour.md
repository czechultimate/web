---
layout: post
category:
tags: turnaje
title: Letošním výhercem turnaje Final Four jsou Terrible Monkeys!
img: assets/img/posts/2025/FF.jpg
author: Adéla Vejvoda
photo_author: Klára Lipertová
---
**Po roce se v pražských Vršovicích opět odehrály čtyři velkolepé zápasy o titul mistrů České republiky v mixové kategorii v ultimate. Nechyběl doprovodný program pro děti, stánky s občerstvením, pivem a výběrovou kávou a ani televizní přenos finálového zápasu.**

V sobotu 24. května se na Slavii setkaly čtyři kvalifikované týmy - dva z východní části Česka (Left Overs, Východní Blok) a dva ze západu (3SB, Terrible Monkeys). Dopoledne se rozhodovalo o tom, které z týmů budou bojovat o bronz a které o zlato. V prvním semifinále si díky několika průběžným breakům vybojovali místo ve finále Terrible Monkeys s výhrou 15:11 nad Left Overs. Druhé semifinále bylo ještě mnohem více jednoznačné - 3SB vyhráli 15:5 nad Východním Blokem a s přehledem se dostali do zápasu o titul. 

Zápas o bronz probíhal v poměrně podobném duchu jako první ranní zápas, a to tím stylem, že hráči Left Overs v průběhu celého zápasu byli schopni donést několik breaků a pohlídali si tak 3. místo s konečným skórem 15:11. 

Co ale naopak vůbec jednoznačné nebylo, byl zápas o zlato. Jak týmu 3SB tak Terrible Monkeys se vpodstatě celou dobu dařilo donášet body z útoku, a to až do skóre 11:11. Po tomto bodu se podařilo 3SB donést 2 breaky a otočit tak skóre na 13:11. Na to se ale podařilo zareagovat Monkeys a breakem se dostali zpět na vyrovnané skóre 13:13. Celé to došlo až ke konečnému universe pointu, který trval necelých dvanáct minut. Do tohohle posledního bodu šli na útok 3SB a Monkeys se na konci podařilo ubránit, bod donést a převzít tak titul mistrů, který loni vyhráli právě 3SB.

Z celé akce vzniklo kromě televizního přenosu finálového zápasu také video: https://youtu.be/NHD3AM2zTfk?si=6DmUYPZ-Xz1ODEQa a tři články na Livesportu: https://www.livesport.cz/zpravy/frisbee-ceka-final-four-ceska-spicka-sportu-ktery-nepotrebuje-sudi-bude-hrat-v-edenu/rkeHJMh2/, https://www.livesport.cz/zpravy/frisbee-neni-louka-spis-disk-a-kopacky-s-koliky-cesi-uz-hraji-v-evrope-i-zamori-vypravi-havelcova/x08y19Am/, https://www.livesport.cz/zpravy/terrible-monkeys-stridaji-na-trunu-jihoceske-3sb-finale-frisbee-rozhodla-posledni-akce/MsckkNqp/.

Děkujeme všem dobrovolníkům podílejícím se na akci a gratulujeme výhercům!
