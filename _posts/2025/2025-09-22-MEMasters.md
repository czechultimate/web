---
layout: post
category:
tags: turnaje
title: Na ME Masters jsme vyslali dva české týmy
img: assets/img/posts/2025/masters25.png
author: Adéla Vejvoda
---

**Ve švédském městě Lund se od 16. do 20. července odehrávalo mistrovství Evropy v Masters kategoriích. Českou republiku reprezentoval jeden open a jeden women tým.**

Mužský tým ve skupinových zápasech vyhrál nad Lotyšskem a Itálií a zbylé 3 zápasy prohrál. V crossover zápase se bohužel Čechům nepodařilo porazit Belgii, a tak spadli do skupiny o 9.-12. místo. Tam se po jedné prohře a jedné výhře umístili na celkovém 11. místě.

Ženský tým měl základní skupinu pouze čtyřčlenou a po jedné výhře a dvou prohrách se odehrávaly ještě dva zápasy v nové skupině, ze které Češky postoupily do předsemifinálového zápasu s Francií. Výhrou tohoto zápasu by si Češky zajistily možnost bojovat o medaile, nicméně po velmi těsném souboji v universu nakonec prohrály 12:13. Následně se umístily na celkovém 7. místě.

Všem reprezentantům i reprezentantkám děkujeme a přejeme hodně budoucích úspěchů.
