---
layout: post
category:
tags: turnaje
title: Zlato z mixového HMČR 2025 si do Prahy odvezl tým F.U.J.
img: assets/img/posts/2025/HMCRmix.jpg
author: Adéla Vejvoda
photo_author: Petr Kotěšovec
---
**Letos se finále mixového halového mistrovství odehrávalo o víkendu 25.-26.1., a to nejen tradičně v Plzni, ale konala se tentokrát i 4. liga v Praze! Zúčastnilo se celkem 31 týmů.**

Do 1. ligy se probojovalo osm nejlepších týmů, a to: Prague Devils, F.U.J., Duranga, Left Overs, Terrible Monkeys, 3SB, PeaceEgg a Atrofované Ruce. Během soboty probíhaly ve dvou oddělených skupinách vzájemné zápasy a navečer proběhlo playoff. Z playoff se sestavily semifinálové zápasy, které se odehrávaly v neděli dopoledne a z nichž vyšly 4 nejsilnější týmy, které měly šanci si vybojovat titul. První zápas o postup do finále se odehrál mezi Prague Devils a Durangou - ze začátku nepříliš jednostranný, ale od skóre 5:6 si Duranga několika breaky v řadě vybudovala poměrně značný náskok a ten i v pozdější fázi zápasu udržela. Druhý postupový zápas si rozdaly týmy F.U.J. a Terrible Monkeys. V tomto zápase si menší náskok postupně budoval tým F.U.J. několika breaky v průběhu, nicméně při skóre 13:9 se hráči TM posunuli k výhře několika breaky až ke skóre 13:12 - bohužel ale již uběhl čas, a tak si finále vybojoval tým F.U.J.

V zápase o bronz se tedy utkali Prague Devils proti Terrible Monkeys - až zhruba do půlky času byl zápas naprosto vyrovnaný. Největší překvapení nastalo v posledních zhruba pěti minutách, kdy se hráčům TM podařilo dvěma breaky otočit skóre z 10:9 na 10:11 a vybojovat si tak bronz.

Boj o titul si rozdali hráči F.U.J. a Durangy. Ze začátku padal bod po bodu a skóre tak bylo téměř stále vyrovnané, nicméně několika breaky v průběhu druhé půlky zápasu si hráči F.U.J. vybudovali náskok a s finálním skórem 14:11 vyhráli titul. 

**Celkové pořadí**

| 1. liga                   | 2. liga                   | 3. liga               | 4. liga |
| -----------------------   | ------------------------ |------------------------|------------------------|
| 1. F.U.J                  | 1. Chupacabras            |1. Rainbow Banana      |1. Terrible Monkeys B|
| 2. Duranga                 | 2. Kapři Ultimate        |2. Rakety Žižkoff      |2. YOLO|
| 3. Terrible Monkeys        | 3. Chlupatá Žába         |3. Dream Team Béčko     |3. Rainbow Banana B|
| 4. Prague Devils           | 4. BUFU                  | 4. Poletíme            | 4. Chupacabras B (SOTG)|
| 5. PeaceEgg (SOTG)         | 5. F.U.J. B  (SOTG)      |5. Poletíme B (SOTG)    |5. Sunset|
| 6. Left Overs             | 6. Prague Devils B        |6. Left Overs B          |6. Dream Team Béčko B|
| 7. 3SB                    |   7. PeaceEgg B           |7. Kachny Příbram        |7. Atletico Maják Vsetín|
| 8. Atrofované Ruce        |  8. BUFU B                |8. Sokol Křemže|
