---
layout: post
category:
tags: turnaje
title: Zlatý hattrick Monkeys open, women kategorii ovládly 3SB
img: assets/img/posts/2025/TM_open25.jpg
author: Adéla Vejvoda
---
**O víkendu 13.-14.9. se ve Žďáře nad Sázavou uskutečnilo finále mistrovství České republiky v kategoriích open a women. V kategorii open již potřetí v řadě dominoval tým Terrible Monkeys, v kategorii women si po třech letech opět vybojovaly zlato hráčky 3SB.**

Mužské týmy se v průběhu soboty utkaly ve dvou oddělených skupinách a podle výsledného místa ve skupině se poté v neděli ráno odehrávaly čtvrtfinálové zápasy. Z těch postoupily 4 nejlepší týmy - F.U.J., Atrofované Ruce, Terrible Monkeys a 3SB. V prvním semifinále se utkali hráči Terrible Monkeys proti hráčům F.U.J. - zprvu byl na vrchu tým F.U.J., nicméně v průběhu zápasu se podařilo TM skóre obrátit a až do konce si udržet tříbodový náskok. Z druhého semifinále po intenzivním boji nakonec postoupili 3SB, nicméně hráči Atrucu na začátku byli ve vedení - celkové skóre bylo 15:13. Ve finále se tedy, stejně jako loni, uktali 3SB a Terrible Monkeys. Tento zápas si pohlídali Terrible Monkeys a stejně jako loni si tak vybojovali titul mistrů ČR.

Ženské týmy se také utkaly ve dvou skupinách a z nedělního čtvrtfinále postoupily tyto týmy - 3SB, Left Overs, Kachny Příbram a F.U.J. V prvním semifinále se utkaly hráčky 3SB proti LO - hráčky 3SB si s poměrně dominantní hrou došly pro postup do finále výhrou 15:5. Druhé semifinále bylo mnohem těsnější - až do konce byl rozdíl skóre maximálně o dva body. Nakonec si výhru zajistily hráčky Kachny Příbram, a to 11:9. Finálový duel velmi jasně vyhrály hráčky 3SB, kterým se povedlo vyhrát 15:8 nad týmem Kachny Příbram. 

Děkujeme organizátorům za pomoc a gratulujeme oběma vítězům. 

**Celkové pořadí**

| Open                      | Women                      |
| -----------------------   | ------------------------   |
| 1. Terrible Monkeys       | 1. 3SB           |
| 2. 3SB (SOTG)             | 2. Kachny Příbram                     |
| 3. F.U.J.                 | 3. F.U.J. |
| 4. Atrofované Ruce        | 4. Left Overs                |
| 5. PeaceEgg             |   5. Terrible Monkeys                         |
| 6. Prague Devils        |   6. Východní Blok (SOTG)                        |
| 7. Rakety Žižkoff         | 7. Dream Team Béčko                           |
| 8. Left Overs              |  8. Prague Devils                          |
