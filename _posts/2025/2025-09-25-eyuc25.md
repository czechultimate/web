---
layout: post
category:
tags: turnaje
title: Juniorky opět bronzové, junioři vybojovali historické 5. místo!
img: assets/img/posts/2025/eyuc25.jpg
author: Adéla Vejvoda
---

**Po dvou letech se opět konalo juniorské mistrovství Evropy, kde nemohly chybět ani dva české týmy. Turnaj probíhal od 3. do 9. srpna ve slovenské Trnavě a reprezentanty jsme měli jak v open tak women kategorii.**

Juniorky dva roky zpátky přijely domů s bronzovou medailí, a tak byla očekávání veliká. V základní skupině, kde se mezi sebou utkalo všech sedm ženských týmů, skončily Češky na 4. místě. První dva týmy měly rovnou jistý boj o první až čtvrté místo a Češky spolu s dalšími třemi týmy čekal crossover o to, kdo další se podívá do boje o medaile. Do tohoto rozhodujícího zápasu dostaly hráčky z Rakouska, které se jim bez kompromisu podařilo porazit 13:7. V semifinále se poté utkaly s Italkama, kde už to tak pozitivní nebylo, protože bohužel zápas dopadl 15:11 ve prospěch Itálie. Úspěch na sebe nicméně nenechal dlouho čekat a v boji o bronz se Češkám podařilo vyhrát v universe pointu nad Belgičankama a zajistily si tak obhajobu 3. místa! 

Open týmů bylo na turnaji celkem 14, a tak se základní zápasy odehrávaly ve dvou oddělených skupinách. Po těchto zápasech skončili Češi na 3. místě a čekal je crossover zápas s Italama, který bohužel prohráli a mohli tak zabojovat nejvýše o 5. místo. V semifinále se utkali s hráči ze Švédska, nad kterými vyhráli 14:12 a měli tak zajištěné nejhůře šesté místo ze čtrnácti. Poslední zápas, který hráli proti Švýcarům, se jim podařilo vyhrát 15:13 a vybojovali tak krásné 5. místo!

Všem hráčům i hráčkám gratulujeme a děkujeme za skvělou reprezentaci.
