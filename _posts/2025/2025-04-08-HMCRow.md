---
layout: post
category:
tags: turnaje
title: Titul halových mistryň obhájily Terrible Monkeys, zlato v openu vyhrál tým F.U.J.
img: assets/img/posts/2025/HMCR_OW_25.jpg
author: Adéla Vejvoda
photo_author: Jakub Leischner
---
**Po roce se opět konalo halové mistrovství České republiky v kategoriích open a women. Celkem se zúčastnilo 26 open a 14 women týmů. Boj o titul mezi osmi nejlepšími týmy z obou kategorií proběhl již tradičně v Brně a to o víkendu 22.-23.2.**

Finálových zápasů v kategorii women se zúčastnily hráčky týmů: 3SB, Atrofované Ruce, F.U.J., Kachny Příbram, Left Overs, PeaceEgg, Prague Devils a Terrible Monkeys. Celý boj o medaile začal v sobotu dopoledne, kdy probíhaly zápasy ve dvou oddělených skupinách. Podle konečných výsledků ze skupin se týmy potkaly v zápasech ve čtvrtfinále. V prvním semifinále se utkaly ve velmi těsném souboji hráčky F.U.J. proti PeaceEgg - v zápase proběhlo několik breaků z obou stran, ale nakonec skóre skončilo 10:11 a PeaceEgg postoupil do finále. V druhém semifinále proběhl o něco méně těsný souboj mezi 3SB a Terrible Monkeys, a to se skórem 11:8 pro TM. Zápas o titul si několika breaky pohlídaly hráčky Terrible Monkeys, které tímto obhájily loňský titul. Stříbro si odvezl PeaceEgg a bronz po poměrně napínavém zápasu vyhrálo 3SB.

V kategorii open se potkaly týmy: 3SB, BUFU, F.U.J., Left Overs, PeaceEgg, Prague Devils, Prague Devils B a Terrible Monkeys. Rozpis zápasů vypadal obdobně, a tak se nejdřív odehrály zápasy ve skupině a poté se šlo rovnou do play-off (čtvrtfinále). Z toho postoupili do jednoho semifinále Terrible Monkeys a Left Overs - v zápase o finále nechybělo několik zvratů, díky kterým nebylo až do poslední chvíle jasné, kdo postoupí. Nakonec se podařilo hráčům TM třemi breaky v řadě uhrát skóre 12:10 a zajistit si tak boj o titul. Druhé velmi těsné semifinále proběhlo mezi 3SB a F.U.J - na začátku si tým F.U.J. vybudoval poměrně velký náskok, který se ale hráčům 3SB podařilo stáhnout, a to až na remízu 11:11. Do posledního bodu šel na útok tým F.U.J., kterému se podařilo ho udržet a vyhrát tak 12:11.
V boji o titul se utkali loňští vítězové Terrible Monkeys a hráči F.U.J. Obhajoba v open kategorii se tento rok nekonala a pro titul si se skórem 10:8 došel tým F.U.J. Velmi vyrovnaný boj o bronz vyhráli Left Overs. 


Všem týmům gratulujeme a těšíme se na příští rok!

**Celkové pořadí**
| 1. liga open              | 1. liga   women                |
| -----------------------   | ------------------------  |
| 1. F.U.J.                | 1. Terrible Monkeys         |
| 2. Terrible Monkeys              | 2. PeaceEgg      |
| 3. Left Overs                    | 3. 3SB              |
| 4. 3SB                   | 4. F.U.J.    |
| 5. Prague Devils        | 5. Left Overs    |
| 6. Prague Devils B         | 6. Atrofované Ruce    |
| 7. BUFU              | 7. Kachny Příbram                       |
| 8. PeaceEgg           | 8. Prague Devils                       |
