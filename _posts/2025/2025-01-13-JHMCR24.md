---
layout: post
category:
tags: turnaje
title: Juniorské halové mistrovství ČR v mixu ovládl Východní Blok!
img: assets/img/posts/2025/JHMCR2024.jpg
author: Adéla Vejvoda
photo_author: Klára Lipertová

---
**O víkendu 14.-15.12. se ve Žďáře nad Sázavou odehrálo finále juniorského halového mistrovství České republiky v kategorii mixed - zápasy opět proběhly ve dvou ligách a zúčastnilo se celkem 14 týmů. Nutno také podotknout, že se na letošním JHMČR objevily i týmy, které se účastnily teprve poprvé!**

Do 1. ligy se probojovalo osm nejlepších a v průběhu celé soboty probíhaly zápasy ve dvou oddělených skupinách a následně čtvrtfinále. Čtyři vítězné týmy, a to - PeaceEgg, Východní Blok, 3SB a Atrofované ruce se v neděli ráno utkaly v semifinále, kde se rozhodovalo o tom, kdo bude bojovat o zlato ve finále a kdo půjde do souboje o bronz. Postup do finále si poměrně s klidem pohlídal tým Východní Blok, který nad Atrucem vyhrál 13:6 a stejně tak PeaceEgg se skórem 11:4 proti 3SB. Odpoledne probíhaly zápasy o umístění, které už byly o mnoho těsnější. Třetí místo si pohlídali hráči 3SB, kteří v universe pointu ubránili a dokázali si donést bod donést a zajistili si tak bronzovou medaili. Finálový zápas nejdříve vypadal více ve prospěch týmu PeaceEgg, a to až do skóre 9:7, od kterého se začalo dařit týmu Východní Blok. Hráči VB donesli 4 body v řadě a podařilo se jim zápas otočit na 9:11 a dojít si tak pro titul.

Ve 2. lize se utkalo 6 týmů ve skupinových zápasech - tzv. „každý s každým”. Zde jednoznačně dominoval tým Rakety Žižkoff, kterému se podařilo projít skupinovými zápasy bez jediné prohry. Na druhém místě ve skupině skončil tým Rainbow Banana, který si tím zajistil vstup do finále. Finále bylo opravdu napínavé, ale Rakety Žižkoff si větším počtem breaků pohlídali celkové skóre a nakonec nad Rainbow Banana zvítězili 8:7. V zápase o 3. místo se utkal tým F.U.J. proti Terrible Monkeys - v tomto zápase bez váhání vyhráli hráči z F.U.J. s konečným skórem 11:2. 

Děkujeme organizátorům, gratulujeme vítězům a těšíme se zase za rok!

**Celkové pořadí**

| 1. liga                   | 2. liga                   |
| -----------------------   | ------------------------  |
| 1. Východní Blok          | 1. Rakety Žižkoff         |
| 2. PeaceEgg               | 2. Rainbow Banana      |
| 3. 3SB                    | 3. F.U.J.              |
| 4. Atrofované ruce (SOTG) | 4. Terrible Monkeys    |
| 5. Atletico Maják Vsetín  | 5. Kachny Příbram B    |
| 6. Kachny Příbram         | 6. Východní Blok C     |
| 7. Východní Blok B        |                        |
| 8. Kapři Ultimate         |                        |
