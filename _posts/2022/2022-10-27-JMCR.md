---
layout: post
category: turnaje
tags: 
title: Juniorskými mistry a mistryněmi jsou PeaceEgg a Východní blok
img: assets/img/posts/2022/jmcr_pribram_3.jpg
author: Tereza Dvořáková
---
**V půlce října proběhl v Příbrami tradičně poslední turnaj venkovní sezóny - juniorské mistrovství České republiky v kategoriích open a women. 
V těchto kategoriích tentokrát soutěžilo na 130 hráčů, a to v 7 open týmech a v 6 týmech women.**

O zlaté medaile si v open kategorii zahrály týmy Terrible Monkeys a PeaceEgg. S poměrně vyrovnaným výsledkem zápasu 12:14 si nakonec první příčku a tituly juniorských mistrů odvezli hráči píseckého týmu PeaceEgg. Terrible Monkeys tak získali o nic méně krásné stříbrné medaile. O třetí pozice se utkali F.U.J. a Rainbow Bananas. Bohumínský tým vyšel ze zápasu vítězně s devítibodovým náskokem a oslavil tak bronzové medaile. Zároveň získal tým Rainbow Bananas i ocenění Spirit of the Game. 

Ve women kategorii nenašly soupeře juniorky z týmu Východní blok a bez jediné prohry stanuly na první příčce juniorských mistryní. Stříbrné medaile si tentokrát odvezl tým 3SB. O třetí místo těsně soupeřily juniorky týmů PeaceEgg a domácích Kachny Příbram. S vítězstvím 8:9 nakonec oslavily bronzové medaile právě domácí Kachny. Ani děvčata z PeaceEgg ale domů neodjížděla s prázdnou, neboť získala ocenění Spirit of the Game.

Všem týmům gratulujeme a děkujeme týmu Kachny Příbram za organizaci turnaje. 

## Celkové pořadí

**Open**
1. PeaceEgg
2. Terrible Monkeys
3. Rainbow Banana (SOTG)
4. F.U.J.
5. Prague Devils
6. Kachny Příbram
7. Atrofované ruce

**Women**
1. Východní blok
2. 3SB
3. Kachny Příbram
4. PeaceEgg (SOTG)
5. F.U.J.
6. Poletíme
