---
layout: post
category:
tags: liga, turnaje
title: Budějovický tým obhájil tituly mistrů v kategoriích Open i Women
img: assets/img/posts/2021/MCR_OW_22.jpg
author: Tereza Dvořáková
---
**O víkendu 17. - 18. září se jako již dříve v Českých Budějovicích, tentokrát za chladného a deštivého počasí, uskutečnilo finále Mistrovství České republiky v kategoriích Open a Women. O titul mistrů soupeřilo celkem 261 hráčů, a to v 8 týmech v kategorii Open a v 7 týmech v kategorii Women.**

Na budějovickém hřišti se skvěle vedlo domácímu týmu 3SB, kterému se v obou kategoriích podařilo obhájit tituly z minulých let. V open kategorii porazili v boji o první místo brněnský tým Left Overs, ten ale i tak slavil historický úspěch ziskem stříbrné medaile. Na třetím místě se výhrou nad Prague Devils umístil tým Terrible Monkeys. Domácí tým 3SB získal v kategorii Open kromě titulu také ocenění Spirit of the Game.

V kategorii Women hrály ve finále stejně jako v několika předcházejících letech společně týmy 3SB a Východní blok. Přes úspěch na kvalifikaci se Východnímu bloku tentokrát nepodařilo nad 3SB zvítězit a opět tak končí za úřadujícími mistryněmi na druhém místě. O třetí místo v tomto roce společně soupeřily týmy F.U.J. a Left Overs. Pražský tým F.U.J. si nedovolil mnoho chyb, a tak celkem suverénně odvezl z turnaje bronzové medaile. Děvčata z Left Overs nicméně neskončila s prázdnou a na turnaji získala ocenění Spirit of the Game. 

Všem týmům srdečně gratulujeme a děkujeme organizátorům za skvělé pořádání turnaje. 

Autorem fotografie: Tomáš Kouba

**Celkové výsledky**

**Open**
1. 3SB (SOTG)
2. Left Overs
3. Terrible Monkeys
4. Prague Devils
5. F.U.J.
6. PeaceEgg
7. Atrofované ruce
8. BUFU (Brno Ultimate Frisbee Underground)

**Women**
1. 3SB
2. Východní blok
3. F.U.J.
4. Left Overs (SOTG)
5. Prague Devils
6. Terrible Monkeys
7. Kachny Příbram
