---
layout: post
category:
tags: reprezentace open
title: Představujeme nové trenéry open reprezentace
img: assets/img/posts/2021/fila.jpg
author: Tereza Dvořáková
---

**Open reprezentace má pro následující roky své trenéry. Vedení se ujímají David Novák (Dejv) z Chupacabras, Ondřej Rýdlo (Čégo) z Terrible Monkeys a Filip Halámka (Fíla) z Chlupaté žáby. Trenéři by měli u týmu zůstat až do roku 2024.**

Zmíněná trojice se nabídla využít své zkušenosti, kterých není málo, a povedou reprezentaci na mistrovství Evropy 2023 a světa 2024. Kromě toho skládají open tým na WUCC 2022 v USA (dotazník k přihlášení posílali emailem, pro případ ho přidáváme i [sem](https://forms.gle/KK3EisJqYfPXpSiC7)).

Všichni trenéři se aktivně věnují trénování svých vlastních týmů. Kromě toho se podíleli na vedení nebo klíčových rolích v reprezentačních týmech v předchozích letech. Ondřej Rýdlo a David Novák vedli dlouhá léta české juniorské týmy. Ondra dokonce poslední dva roky rozvíjí hráče v rámci Play Smarter Days, které pořádá společně s Ultimate Improvement Academy.
