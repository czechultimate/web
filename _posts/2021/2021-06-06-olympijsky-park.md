---
layout: post
category: 
tags:
title: "Hledáme placené koordinátory pro Olympijské parky v Praze a Brně"
img: assets/img/posts/2021/lipno2016.jpeg
author: Marek Dostál
---

**Olympijský festival se uskuteční mezi 23. červencem a 8. srpnem v Praze ve sportovním centru Olymp (ve Stromovce) a v Brně v areálu SKP Komety. Asociace hledá pro každou akci jednoho koordinátora. Odměna za práci je až 15 tisíc korun.**

Po pozitivní zkušenosti s účastí ultimate na Olympijském festivalu na Lipně v roce 2016 se letos chceme opět účastnit. Je to pro nás velká příležitost, jak ukázat ultimate veřejnosti. Abychom byli schopni takovou akci zvládnout, potřebujeme koordinátora, který:
- Bude komunikovat s ČOV a ČALD (kvůli koordinaci s dalšími sporty, zejména discgolfem).
- **Sežene dostatečný počet dobrovolníků (cca 5 až 10 osob na každý den).**
  - Pro ostatní dobrovolníky, kteří se budou podílet přímo na místě, budeme mít k dispozici něco z Olympijské kolekce Alpine Pro (detaily ještě řešíme).
- Bude koordinat celou akci na místě.

# Proč do toho jít?

Jde o unikátní akci pořádanou maximálně jednou za 4 roky, jež je doslova sportovní slavností. Na jednom místě bude možnost vyzkoušet velkou řadu dalších sportů nebo nasát atmosféru z Olympiády. Dobrovolníci z Lipna (2016) určitě potvrdí, že šlo o super zážitek, který stojí za vyzkoušení. S organizací ti samozřejmě pomůže i asociace. Zajistíme stánek, propagační materiály, pomůžeme s propagací dovnitř asociace i s komunikací s ostatními sporty. 

# Co za to?

Výše odměny je závislá na počtu dnů, které bude koordinátor k dispozici na místě (1000 korun denně). Dále obdrží olympijskou kolekci a jídlo na místě. Kromě finanční odměny berte v potaz, že je to i značná příležitost pro týmy, jak oslovit velké množství mladších zájemců o sport.

# Chci tam!

Nabízí se i varianta, že se zúčastníme pouze části festivalu, takže neváhejte psát, pokud máte zájem o podobnou výzvu a už teď víte, že nebudete moct po celou dobu pořádání. **Každopádně prosíme o co nejrychlejší reakci (nejpozději do 15. června) na email [vr@czechultimate.cz](mailto:vr@czechultimate.cz).**

# A proč vlastně propagovat ultimate na podobných akcích?

Připomeňte si [článkem](http://www.frisbee.cz/clanky-lipno.-diky-za-nej.-proc-vlastne-propagovat.html) na frisbee.cz.

*Foto zdroj: [rentalpro.cz](http://www.rentalpro.cz/reference/spolecenske_akce/1859_3587-olympijsky-park-lipno_spolecenske-akce)*