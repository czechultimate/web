---
layout: post
category:
tags: terminovka
title: Venkovní liga se bude hrát v září a říjnu od příští sezóny
img: assets/img/posts/uzitecne/hra_15.jpg
author: Marek Dostál a Jaromír Jáchym
---

**Na jaře juniorské mistrovství, fun turnaje a příprava repre. V létě velké turnaje a plážové mistrovství. V září finále open a women a EUCF. V říjnu mixové MČR. To je ve zkratce termínovka na další venkovní sezóny.**

Každý rok nás trápí termínovka. Čekáme na potvrzení velkých turnajů, na repre víkendy nebo na velké WFDF nebo EUF mistrovství. Ve všech časových oknech se pak snažíme uspořádat ligu a nakonec jsou stejně pro některé naplánované příliš pozdě. Typicky jde o další instituce, se kterými chceme spolupracovat. Řekli jsme dost a chystáme změnu, která bude dlouhodobá.

### Začátek venkovní sezóny (březen - duben)
- úvodní repre a juniorské soustředění
- neoficiální turnaje a klubové akce
- trenérské kurzy (3. třída)

### Přípravná část sezóny (květen - červen)
- přípravné repre a juniorské akce
- neoficiální turnaje a klubové akce
- juniorské MČR
- training camp

### Repre prázdninová pauza (červenec - srpen)
- hlavní repre a juniorské turnaje (WUCC, WGUC, EUC, WJUC, EYUC)
- neoficiální turnaje a klubové akce
- training camp
- plážové MČR
- EUCR

### Vrchol sezóny (září - říjen)
- OPEN/WOMEN kvalifikace + MČR
- MIXED kvalifikace + MČR
- EUCF
- podzimní repre a juniorské soustředění

# Co od změny čekáme

**Kluby získají prostor na rozvoj.** Celé jaro bude “nesoutěžní” a nebude kladen důraz na výsledky. Kvalitativně horší týmy se mohou účastnit rozvojových turnajů v ČR, zatímco ambicióznější celky se budou soustředit na turnaje ve Vídni, Amsterdamu, Hamburku atd. Všechny kluby se mohou v jarních měsících soustředit na práci s nováčky a juniory.

Zároveň **vznikne prostor pro nesoutěžní turnaje.** Na základě zpětné vazby víme, že velká část týmů volá po méně náročných a nealko turnajích. Rádi bychom, aby se tohoto zhostili sami týmy. Pro začátek ale plánujeme jeden turnaj pod hlavičkou ČAU, pro nováčky a lehce pokročilé, který se uskuteční na jaře.

**Repre získá prostor na přípravu.** Během sezón, ve kterých se hrají velké mezinárodní akce (WUGC, EUC), mají reprezentace čas na přípravné turnaje nebo soustředění.

**Termínovka bude po několik sezón dopředu známá.** Tabulka mluví sama za sebe (zatím jde pouze o návrh):

| reálná termínovka na podzim | | 2021 | 2022 | 2023 | 2024 1/2 | 2024 2/2 |
| --------------------------- | --------------------------- | ------------ | ------------ | --------------- | --------------- | ------------- |
| cca 20.8. | EUCR | 21-22 srpen | 20-21 srpen | 19-20 srpen | 17-18 srpen | 24-25 srpen |
| 1\. víkend<br>v září  | kvali O/W | 4-5 září | 3-4 září | 2-3 září | 31-1 srpen/září | 7-8 září |
| 3\. víkend<br>v září | MČR O/W | 18-19 září | 17-18 září | 16-17 září | 14-15 září | 21-22 září |
| 4\. víkend<br>v září | juni kemp | 25-26 září | 24-25 září | 23-24 září | 21-22 září | 28-29 září |
| 1\. víkend<br>v říjnu | EUCF | 2-3 říjen | 1-2 říjen | 30-1 září/říjen | 28-29 září | 5-6 říjen |
| 2\. víkend<br>v říjnu | mix kvali | 9-10 říjen | 8-9 říjen | 7-8 říjen | 5-6 říjen | 12-13 říjen |
| 4\. víkend<br>v říjnu | MČR mix | 23-24 říjen | 22-23 říjen | 21-22 říjen | 19-20 říjen | 26-27 říjen |
| /listopad | senior kemp<br>(nebo srpen) | 30-31 říjen | 29-30 říjen | 28-29 říjen | 26-27 říjen | 2-3 listopad |
| 1\. víkend<br>v listopadu | jiná repre<br>či náhradní | 6-7 listopad | 5-6 listopad | 4-5 listopad | 2-3 listopad | 9-10 listopad |

Na druhou stranu si uvědomujeme několik nevýhod. Bude se hrát ještě pozdě v říjnu, tzn. čekají nás vyšší nároky na areál, ve kterých se turnaje budou odehrávat (zázemí, kvalita povrchu, osvětlení). Pro přechod mezi kategoriemi budou pouze tři týdny. Zároveň, než si týmy zvyknou a sami něco nezačnou organizovat, bude jaro “prázdnější” než obvykle. I tak si ale za změnou stojíme a věříme, že výhody převýší.

# Připoj se do diskuze

Pokud se chceš zapojit do debaty, připoj se na Slack do kanalu #soutezni-komise.
