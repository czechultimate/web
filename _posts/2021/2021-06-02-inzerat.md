---
layout: post
category: 
tags:
title: "Hledáme administrativního pracovníka"
img: assets/img/posts/uzitecne/atmosfera_4.jpg
author: Marek Dostál
---

**Aby se VR a další dobrovolníci v ČAU mohli lépe věnovat své práci, rozhodli jsme se do týmu získat externího spolupracovníka na 20% úvazek (jeden den v týdnu), který by nám pomohl s agendou spojenou s chodem celé asociace. Není nutné, abys překypoval 10 letou praxí v oboru, spíš hledáme někoho proaktivního a samostatného. Všechno ostatní ti vysvětlíme.**

# Základní předpoklady

- Víš jak se hraje Ultimate :)
- Máš počítač a práce s ním ti není cizí
- Máš dobrý psaný projev (občas budeš něco psát veřejně)
- Jsi pečlivý, samostatný a proaktivní (přicházíš s nápady co by se dalo udělat navíc)

# Co vlastně děláme

Nejsme žádná super cool IT firma s kanclama a saunou v Karlíně, ale zároveň nejsme ani žádná zkostnatělá státní organizace. Jsme parta dobrovolníku, co dělají rádi něco navíc, a nebojíme se používat nástroje jako Slack, Trello, Google Meets, Google Drive atd. Naším nejdůležitějším úkolem je udržet asociaci v chodu. Pořádáme turnaje (ligu), hlídáme rozpočet, školíme trenéry, skládáme reprezentační týmy, propagujeme ultimate a spoustu dalšího.

# Co budeš dělat (s ostatními členy VR)

- Shánět a koordinovat organizátory turnajů
- Zajišťovat psanou komunikaci mezi VR a oddíly
- Vystavovat a proplácet faktury
- Připravovat podklady pro externí firmu, která se stará o daňové přiznání a účetní závěrku
- Zajišťovat trenérské kurzy (komunikace s lektory a účastníky, přihlašování, vystavování licencí, …)
- Pracovat s evidencí (zakládat turnaje, kontrolovat soupisky, manuálně upravovat data)
- Pomáhat reprezentaci s administrativou (shánění ubytování, zařizování dresů)
- Psát zápisy ze schůzí VR a publikovat je
- Připravovat výroční zprávu a připravovat podklady pro VH

*Poznámka: Jde pouze o možný výčet všech možností, co takový pracovník může dělat. Ve finále se bude práce stále rozdělovat mezi placeného pracovníka a další dobrovolníky (např. členy VR). Takže nebojte, kůži z vás nesedřeme :)*

# Co nabízíme

- 250 korun za hodinu na fakturu nebo DPP
  - Prozatím max 40 hodin měsíčně
  - Je možné, že v budoucnu tvůj úvazek zvýšíme (pokud budeš mít zájem taky)
- Flexibilní pracovní dobu
- Full-remote prostředí
- Příležitost rozvíjet sport v ČR

Pokud tě zajímá víc informací nebo se rovnou chceš přihlásit na tuhle super pozici, napiš mi na [marek.dostal@czechultimate.cz](mailto:marek.dostal@czechultimate.cz). Cvčko zatím není třeba, ale pár vět o tobě a krátkou informaci, proč bys chtěl dělat tuhle práci, oceníme.