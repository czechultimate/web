---
layout: post
category: 
tags:
title: "Kurz trenérské licence II. třídy je na spadnutí. Registrace je možná pouze do konce června!"
img: assets/img/posts/2021/trenerske-licence.jpg
author: Kateřina Langová
---

**Celý kurz (150 hodin) se uskuteční během dvou víkendů letos na podzim a šesti víkendů na jaře přístího roku. Na kurzu spolupracujeme s FTVS UK.**

# Pro koho je kurz určený

Kurz je pro všechny, kteří chtějí posunout své trenérské schopnosti na vyšší úroveň. Získáš formální vzdělání a kvalifikaci pro učení frisbee, vedení kroužků na školách, trénování týmů a schopnost předávat svě znalosti a dovednosti správně a efektivně. Zároveň získáš formální vzdělání a certifikaci opravňující k získání živnostenského listu “trenér sportů s létajícím diskem”. Tzn. budeš mít možnost živit se trénováním frisbee.

# Jaká je časová náročnost

Kurz trenéra II. třídy navazuje na kurz III. třídy. Celkem se jedná o **150 vyučovacích hodin** (50 hodin obecné sportovní přípravy pod záštitou FTVS a 100 hodin specializace frisbee (přesněji 94 ultimate a 6 discgolf) pod záštitou asociace a vedením garanta Honzy Splítka). Obecná část je zakončena závěrečným testem, specializace písemnou prací a praktickou zkouškou. Osnova kurzu k nahlédnutí [zde](https://docs.google.com/spreadsheets/d/11PG4lNod6jDTzspHtDAsFzw9ngg5b2LqpU_vR84YcG4/edit#gid=0).

# Podmínky ke studiu

Licence III. třídy je podmínkou pro přihlášení do II. třídy (kurz je třeba dokončit do 2 let od začátku studia). Minimální docházka je 80 %.

# Kdy a kde se koná nejbližší kolo

Na podzim se koná všeobecná část a na jaře specializace.

**Podzim 2021**: 17.-19.9. a 24.-26.9. (pátek-neděle, termíny dané FTVS)

**Jaro 2022**: 29.-30.1., 12.-13.3., 26.-27.3., 9.-10.4., 30.4.-1.5., 21.-22.5. (sobota-neděle, v termínovce jsou předběžně vyblokované víkendy, které se nebudou krýt s ligou)

Kurz se uskuteční **v Praze** (bude upřesněno). Je možné, že část všeobecné přípravy částečně proběhne online.

# Kolik to stojí

7500,- (z toho 3800,- FTVS) bez ubytování a stravy.

# Jak se mohu přihlásit

Vyplněním formuláře [zde](https://docs.google.com/forms/d/e/1FAIpQLSfwU2A91PRb_4eRLJDyUfH0dEwKt7Ggl_BYEF0MRUTurisJvA/viewform).

Přihlášení potvrďte zaplacením zálohy 3800,- **do konce června 2021** na účet ČALDu: 2301396415/2010. Pokud potřebujete fakturu, napište na [michaela.cakrtova@cald.cz](mailto:michaela.cakrtova@cald.cz)

**Dotazy směřujte na email [katerina.langova@czechultimate.cz](mailto:katerina.langova@czechultimate.cz)**

# Disclaimer

*Uskutečnění celého kurzu je opodmíněno přijetím ČAU do České unie sportu, o kterém se bude rozhodovat 23. června. Všechno nasvědčuje tomu, že budeme přijati.*
