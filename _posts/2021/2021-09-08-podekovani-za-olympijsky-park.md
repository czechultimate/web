---
layout: post
category:
tags:
title: Děkujeme všem, co se podíleli na organizaci Olympijských parků v Praze a Brně
img: assets/img/posts/2021/olympijsky_park_2021.jpg
author: Tereza Dvořáková
---

**Ve dnech od 23.7. do 8.8. probíhaly, současně s letními Olympijskými hrami v Tokiu, Olympijské festivaly v Praze a Brně. Tam jsou tradičně prezentovány olympijské i prozatím neolympijské sporty, a tudíž nemohlo chybět ani frisbee.**

V obou městech měli návštěvníci nejen možnost naučit se házet diskem, zasoutěžit si, ale i vyzkoušet si samotnou hru. Toho nadšeně využívali děti i dospělí. Jak říká Nela Chaloupková z Left Overs, která byla organizátorkou za ultimate na festivalu v Brně: “Bylo moc fajn, jak to lidi a děti bavilo. Všichni se vždycky chtěli naučit forehand. Jako pozitivní, a pro mě i překvapivé bylo, že přišlo hodně lidí, co už o ultimate věděli a chtěli si vyloženě zahrát. Je super, že se povědomí o ultimate čím dál více rozšiřuje.”

V Praze pak bylo ultimate nejúspěšnější hlavně mezi příměstskými tábory. “Těm stačilo ukázat backhand a lehce vysvětlit pravidla, a pak jsme je poslali hrát. Nakonec jsme jim museli přímo brát disk z ruky, protože nechtěli přestat, i když už měli jít na další stanoviště,” uzavírá vzpomínkou Jan Ondráček z 3SB, který se postaral o zastoupení ultimate na festivalu v Praze.

Rádi bychom poděkovali dobrovolníkům Leoně Kryštofové, Peteru Cibulovi, Matyáši Brandstetterovi, Josefíně Hlaváčové, Františku Szczepanikovi, Jakubovi Juráškovi, Jakubovi Jánoškovi, Karolíně Železné, Václavu Pachtovi, Anně Urbánkové, Matěji Štětkovi, Monice Weisheitlové, Denise Havlové, Janu Hlaváčovi a Patriku Herynkovi za jejich pomoc a čas, který na festivalech strávili.

Nele Chalupové a Janu Ondráčkovi velice děkujeme za skvěle zvládnutou organizaci festivalů a za veškerý čas tomu věnovaný. 

*Foto zdroj: [olympijskyfestival.cz](https://www.olympijskyfestival.cz/galerie/fotogalerie)*