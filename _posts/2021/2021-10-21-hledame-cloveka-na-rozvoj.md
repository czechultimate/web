---
layout: post
category:
tags: terminovka
title: Hledáme rozvojového pracovníka
img: assets/img/posts/uzitecne/rozvoj_1.jpg
author: Marek Dostál
---

**Rozhodli jsme se podpořit rozvoj středoškolské ligy a dalších projektů, které souvisí s rozvojem. Abychom byli schopni tyto projekty dále udržovat nebo naopak ještě rozvíjet, hledáme člověka na poloviční úvazek. Hledáme někoho, kdo má zkušenosti z oblasti sportu a nebojí se osobní komunikace. Zároveň je třeba myslet na to, že práce na rozvojových projektech bývá nárazová, tzn. některé měsíce človek jede naplno, jiné skoro vůbec, a často o víkendech.**

# Proč potřebujeme dalšího pracovníka

Doposud jsme měli k ruce Tomáše Touška, jehož úkolem bylo rozvíjet projekt EDGE. Projekt se neustále zvětšuje a podíl Tomovy práce na dalších projektech, jako je například SŠL, se logicky zmenšuje. Navíc poslední měsíce se ukazuje, že pandemie nás zasáhla daleko víc, než jsme očekávali. Počet hráčů se snížil a komunikace s některými subjekty (např. školy) se zpřetrhala. Abychom byli schopni takové projekty opět rozjet, potřebujeme někoho, kdo na to má čas a energii. Asociace za roky své činnosti našetřila úspory, které nám mohou pomoci při nastartování všeho, co nám několik posledních let generovalo spoustu nových hráčů. Proto do toho chceme jít!

# Základní předpoklady
- Víš, jak se hraje Ultimate :) a umíš to předat dál
- Máš zkušenosti s organizací/koordinací rozvojových akcí
- Jsi pečlivý, samostatný, komunikativní a proaktivní (přicházíš s nápady, co by se dalo udělat navíc)
- Výhodou je, pokud máš představu o sportovním prostředí v ČR

# Co budeš dělat

Ve zkratce: Zajišťovat (a koordinovat) kompletní chod rozvoje v asociaci. Například:

- Koordinovat téměř všechny rozvojové akce (školení učitelů, tréninkové kempy, propagaci ultimate na sportovních akcích např. Olympijské parky, nováčkovské turnaje a cokoliv dalšího tě napadne)
- Kompletně převezmeš Středoškolskou ligu a začneš připravovat soutěž pro základní školy
- Spolupracovat s Tomášem Touškem na projektu EDGE
- Pomáhat novým týmům s jejich startem v ČAU

# Co nabízíme

- 250 korun za hodinu na fakturu nebo DPP (prozatím max cca 80 hodin měsíčně)
- Část úvazku (ne všechny projekty) nabízí flexibilní pracovní dobu 
- Příležitost rozvíjet sport v ČR

Pokud tě zajímá víc informací nebo se rovnou chceš přihlásit na tuhle super pozici, napiš mi na marek.dostal@czechultimate.cz. Pošli mi o sobě pár vět, proč bys chtěl dělat tuhle práci a jaké máš zkušenosti v oblasti sportu a rozvoje.
