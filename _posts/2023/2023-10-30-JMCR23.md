---
layout: post
tags:
category: turnaje
title: Východní Blok a Rainbow Banana juniorskými mistry
photo: assets/img/posts/2023/JMCR23.jpg
author: Tereza Dvořáková
---

**O víkendu 14. a 15. října uzavřel letošní sezónu tradiční juniorský turnaj do 20 let v open a women kategoriích. V tomto roce si zahrálo celkem 15 týmů (9 open a 6 women) se 158 hráči.**

V open kategorii se do soutěže o medaile probojovali Rainbow Banana A, Chlupatá žába, PeaceEgg a Terrible Monkeys. O první místo proti sobě, po vyhraných semifinálových zápasech, nastoupili Rainbow Banana A a Chlupatá žába. Rainbow Banana A nakonec porazili domácí tým 11:6 a navázali tak na bronzový úspěch z minulého roku a oslavili juniorský titul. O třetí místo letos hráli lonští mistři PeaceEgg a stříbrní Terrible Monkeys. Stejně jako v minulém roce i tentokrát hrálo do karet více píseckým hráčům, kteří si tak z turnaje odvezli bronzovou medaili. 

Také ve women kategorii se o přední příčky utkaly stejné týmy jako v minulém roce. Titul mistryň obhajovaly hráčky Východního Bloku, a to proti Kachnám. I letos potvrdily svoji skvělou formu a se skóre 12:7 si opět odvezly zlatou medaili. Staly se tak mistryněmi ve všech Women kategoriích pro letošní rok. Do zápasu o třetí místo proti sobě nastoupily hráčky PeaceEgg a 3SB. Píseckým hráčkám se již v první polovině zápasu podařilo zajistit si několika bodový náskok, který se již do konce dívkám z 3SB obrátit nepodařilo. PeaceEgg tak oslavili bronzovou medaili i ve women kategorii. 

Ocenění Spirit of the Game v obou kategoriích získal tým PeaceEgg. 

Gratulujeme všem úspěšným týmům a děkujeme Terrible Monkeys za organizaci turnaje. 
