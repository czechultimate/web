---
layout: post
category: 
tags: turnaje
title: Titul středoškolské ligy obhájilo Gymnázium Písek
img: assets/img/posts/2023/SSL_23.jpg
author: Tereza Dvořáková
photo_author: Petr Kotěšovec
---
**V úterý 30. května proběhlo na pražské Aritmě finále středoškolské ligy. O titul hrálo nejlépe umístěných 16 týmů. Kvalifikace letos proběhly v 6 městech. Celkem se zúčastnilo více než 500 studentů v 76 týmech z 34 škol.**

O vítězné místo se utkaly týmy z Česko-anglického gymnázia České Budějovice a loňští vítězové z Gymnázia Písek. Těm se nakonec podařilo zápas vyhrát a obhájit tak svůj titul. 

V boji o třetí místo zvítězil tým Gymnázia Žďár nad Sázavou. Ve vyrovnaném zápase úspěšným posledním bodem porazili Gymnázium Dr. Karla Polesného ze Znojma. 

Gratulujeme zmíněným týmům k úspěchu, děkujeme všem školám a jejich týmům za účast a těšíme se na další ročník středoškolské ligy! 
