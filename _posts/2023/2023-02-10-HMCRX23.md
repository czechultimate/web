---
layout: post
category:
tags: turnaje
title: Mixové hale dominují Terrible Monkeys, Duranga a Chlupatá žába. Pražské týmy slaví úspěchy napříč ligami. 
img: assets/img/posts/2023/MCRX.jpg
author: Tereza Dvořáková
photo_author: Jakub Vícha
---
**Plzeň po roce opět ožila halovým mixovým mistrovstvím. Ve třech ligách hrálo přes 280 hráčů.**

Druhý lednový víkend zaplnily plzeňské haly všechny tři ligy mixového halového mistrovství České republiky. Každá liga čítala 8 týmů a všechny nabídly zajímavé zápasy.

Titul a pohár mistrů České republiky nakonec po vyrovnaném zápase získali pražští Terrible Monkeys. Stříbrné medaile si na krk pověsila též pražská Duranga. O chlup uniklé finále jim však bylo vynahrazeno výhrou ocenění Spirit of the Game. O třetí místo se utkaly týmy Chlupatá žába a 3SB A. Zápas rozhodně nebyl jednostranný, oba týmy se až do poslední chvíle tahaly o každý bod. S dvoubodovým rozdílem nakonec nad hlavu zvedli pohár za třetí místo hráči a hráčky z Chlupaté žáby. 

Druhé lize celou dobu dominovaly týmy FUJ A a Chupacabras. Tyto týmy se také nakonec potkali ve finále. Vítězství slavili pražští FUJ A, Chupacabras získali stříbrnou příčku. Skvělé umístění se podařilo uhrát brněnskému týmu BUFU A, který se umístil na třetím místě. Také ocenění SOTG putovalo do Brna, tentokrát týmu Left Overs B. 

Také třetí liga byla ve finálovém zápase ve znamení pražských týmů. O vítězství se utkali Prague Devils B a Poletíme. Zlatou medaili vybojovali Prague Devils B s dvoubodovým náskokem. Poletíme kromě stříbrné medaile získali také cenu Spirit of the Game. Třetí místo obsadil domácí tým Atrofované ruce. 

Gratulujeme všem úspěšným a děkujeme týmu Atrofované ruce za skvělou organizaci turnaje. 

**Konečné výsledky**

| 1.liga                  | 2.liga                   | 3.liga                |
| ----------------------- | ------------------------ | --------------------- |
| 1. Terrible Monkeys A   | 1. F.U.J. A              | 1. Prague Devils B    |
| 2. Duranga (SOTG)       | 2. Chupacabras           | 2. Poletíme (SOTG)    |
| 3. Chlupatá žába        | 3. BUFU A                | 3. Atrofované ruce    |
| 4. 3SB A                | 4. Dream Team B          | 4. Terrible Monkeys B |
| 5. Prague Devils A      | 5. F.U.J. B              | 5. Rainbow Banana     |
| 6. PeaceEgg A           | 6. 3SB B                 | 6. BUFU B             |
| 7. Left Overs A         | 7. Kulatá šachovnice     | 7. Kachny Příbram     |
| 8. Kapři                | 8. Left Overs B (SOTG)   | 8. PeaceEgg B         |
