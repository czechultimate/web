---
layout: post
category: 
tags: turnaje
title: Terrible Monkeys se stali znovu mistry mixové kategorie
img: assets/img/posts/2023/MCR_X_23.jpg
author: Tereza Dvořáková
photo_author: Klára Lipertová
---
**První červnový víkend se v Brně sjelo na 15 týmů, aby ve dvou ligách hrály o umístění v rámci celé České republiky.**

V 1. lize tento rok hrálo o titul mistrů ČR celkem 120 hráčů v 7 týmech. Ve finálovém zápase proti sobě nakonec nastoupili lonští mistři Terrible Monkeys a FUJ. Oba týmy hráli celý zápas vyrovnaně až do poločasu, po kterém Monkeys získali více než dvoubodový náskok. Ten se jim dařilo udržet až do stavu 12:9. FUJ se ale nevzdali a dokázali před koncem zápasu vyrovnat na 12:12. O výsledku tak rozhodl universe point, který po bezchybném útoku skórovali Terrible Monkeys. Stali se tak znovu mistry ČR v kategorii mixed a obhájili svůj titul z minulého roku. FUJ získali druhé místo. V zápase o 3. místo proti sobě nastoupili brněnští Left Overs A a budějovičtí 3SB A. Zápas skončil za skóre 10:13 ve prospěch Left Overs A, kteří opět slavili bronzovou příčku. 3SB A však neodjeli s prázdnou, neboť získali ocenění Spirit of the Game. 

Ve 2. lize proti sobě tento rok hrálo celkem 130 hráčů v 8 týmech. Ve finálovém zápase proti sobě nastoupili Kapři a Terrible Monkeys B. Oba týmy vytrvale bojovali o každý bod. O něco lépe se však vedlo v zápase Kaprům. Ti nakonec oslavili také vítězství 13:11. O 3. místo spolu hráli dva brněnské týmy BUFU a Left Overs B. Left Overs B se podařilo vyrovnat téměř prohraný zápas na stav 8:8. Více sil však zůstalo na straně BUFU, kteří nakonec v zápase těsně zvítězili s konečným skóre 10:9. Left Overs B ale, stejně jako čtvrtí 3SB A v první lize, oslavili ocenění Spirit of the Game. 

Gratulujeme všem umístěným a děkujeme týmu Left Overs za organizaci turnaje! 

**Celkové výsledky:** 

| 1. liga                 | 2. liga                   |
| ----------------------- | ------------------------- |
| 1. Terrible Monkeys A   | 9. Kapři                  |
| 2. FUJ                  | 10. Terrible Monkeys B    |
| 3. Left Overs A         | 11. BUFU                  |
| 4. 3SB A (SOTG)         | 12. Left Overs B (SOTG)   |
| 5. PeaceEgg             | 13. Kulatá šachovnice     |
| 6. Východní blok        | 14. Poletíme              |
| 7. Atrofované ruce      | 15. Kachny Příbram        |
| 8. Prague Devils        | 16. 3SB B                 |
