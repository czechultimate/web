---
layout: post
tags: reprezentace
category: reprezentace
title: České ženy a dívky získaly dvě bronzové medaile na evropských mistrovstvích
img: assets/img/posts/2023/bronz23.jpg
author: Tereza Dvořáková
photo_author: unclepompo
---

**V červenci a srpnu se opět konalo EUC (seniorské mistrovství Evropy) a EYUC U20 (Juniorské mistrovství Evropy do 20 let), kam se vydalo reprezentovat Česko hned několik týmů a slavili úspěchy!**

Na EUC, které se letos odehrálo v irském Limericku, mělo Česko své obsazení ve všech kategoriích. O úspěch mezi dalšími evropskými týmy bojovali hráči v Open, Women i mixovém týmu. A dařilo se jim. 

Největší úspěch oslavily ženy, kterým se podařilo v zápase o třetí místo porazit Italky a získat tak úžasnou bronzovou medaili. Open tým se po zápasu s Francií umístil na skvělém konečném šestém místě. Mixový tým obsadil třináctou příčku. Radost týmům přineslo také vítězství ocenění Spirit of the Game, které získal Women i Open tým!

Jak se českým týmům dařilo zaznělo hned dvakrát i televizním pořadu Branky, body, vteřiny na ČT 1. 

Ani ne o tři týdny později se konalo také EYUC U20. Ani tam nechyběla česká želízka v ohni. Do italské Padovy odjeli navázat na seniorské úspěchy tentokrát juniorští hráči a hráčky v Open a Women týmu. A povedlo se. 

Také juniorky se celým mistrovstvím probojovaly až do zápasu o třetí místo, který sehrály s Rakušankami. Po vyrovnaném průběhu a skvělém chytu posledního bodu i ony slavily bronzovou medaili! Ani open tým si nevedl na turnaji špatně a umístil na pěkném sedmém místě. 

Moc gratulujeme všem týmům k úspěchům a děkujeme jim za skvělou reprezentaci, stejně tak všem trenérům, fyzioterapeutům, reportérům a dalším členům organizačních týmů za jejich práci! 
