---
layout: post
category:
tags: 
title: Nový název asociace a nová vizuální identita
img: assets/img/posts/2023/cau-frisbee.png
author: Petr Kotěšovec
photo_author:
---

**V rámci projektu Restart přichází první viditelné změny. Mezi nimi to jsou hlavně změna
názvu asociace na Českou asociaci ultimate frisbee a nová vizuální identita od Lumíra Kajnara.** 

Jak jsme avizovali, asociace se od 1. dubna oficiálně přejmenovává na Českou asociaci ultimate frisbee. Pro lidi co nás neznají, je přidání slova frisbee něco, co alespoň z běžného používání, znají víc než jen slůvko ultimate a mohlo by nám to v komunikaci pomoct. 

Vizuální identita je založená právě na tom a rozhodli jsme se pro takový hravý dvojsmysl. ČAU Frisbee jednak jako název (nebo zkratka) asociace a jednak jako pozdrav. Chtěli jsme identitu, která nebude nijak moc korporátní, naopak chtěli jsme něco hravého, osobitého a co se bude i lišit od ostatních sportů tady. Směr spíš lifestylový a uvolněný. Nechceme tlačit asociaci na prvním místě, ale frisbee jako zajímavou věc a také potom sport jako takový. Pro zpracování identity jsme vybrali Lumíra Kajnara, který podle nás odvedl výbornou práci, a výsledek je udělaný stylem psaného písma, kaligrafií. Lumír Kajnar dříve zpracovával logo například pro České ragby, triatlon a nebo také pro Skauty a má zase sebou spoustu úspěšných projektů.

Do celého procesu a výběru jsme zapojili skupinu našich juniorů (kvůli naší cílovce, což jsou jejich vrstevníci), lidi, kteří pomáhají okolo komunikace a marketingu, VR, plus pár dalších jednotlivců. Také jsme získávali zpětnou vazbu i u lidí, kteří jsou mimo frisbee. Dohromady nějakých 20-25 lidí, kterým moc děkujeme. Je nám jasné, že ne všechny reakce v asociaci budou hned pozitivní. V designu nic nového :) Ale doufáme, že třeba časem si k němu najdou cestu, především až se logo a prvky začnou používat v praxi.

Nenechali jsme si zpracovat logo manuál, jednak ta míra použití není u nás příliš velká v současné době a také ušetříme. Pokud nové logo někdo bude potřebovat k použití, ozvěte se mi. Na začátku bude určitě dobré použití ladit dohromady a není problém s tím pomoct. 

V rámci projektu Restart tento týden spouštíme nový podcast, nebo spíš video podcast [Lítám v tom](https://youtu.be/5wPjf0eZL8c). Měl by vycházet pravidelně, dva rozhovory měsíčně a to s lidmi, kteří jsou součástí asociace, ale chceme zvát i lidi mimo frisbee. 

Postupně také upravíme účty sociálních sítí s ohledem na novou vizuální identitu. Příští týden bychom rádi spustili nový web, který bude zaměřený především pro lidi mimo asociaci. Také jsme natočili několik videí s juniorama, což by měla být taková první kampaň na oslovení lidí, kteří nás neznají. Budeme ladit reprezentační dresy a po velikonocích spustíme také prodej nového merche na e-shopu. Máme připravené ještě další menší projekty a kampaně, které se snad podaří během roku zrealizovat. Budeme samozřejmě rádi, když příspěvky budete sdílet, i na osobních profilech. Zejména na Instagramu, který je pro nás tím hlavním kanálem. Obrovské díky tady patří Honzovi Martinkovi za všechnu video produkci a pak také děkujeme Tadeáši Grymovi, Štěpánu Maternovi, Kátě Kopecké, Hermíně Ottové a Štěpánu Boukalovi.  

Jinak stále hledáme lidi, kteří by dokázali a chtěli pomoct v těchto aktivitách. Třeba někoho koho baví nebo by bavilo dělat různé Reels (mixy videa a fotek) na Instagramu z našich akcí. Nejedná se o nic příliš časově náročného nebo pravidelného. Pokud bychom dokázali najít pár lidí, tak se to také snadno rozdělí mezi víc lidí. Ozvěte se i když třeba nemáte zkušenosti, ale je to něco, co byste chtěli zkusit, naučit se. Nebo potrebujeme také někoho kdo umí s kamerou něco natočit a poté sestříhat. Máme v plánu jeden koncept, který si myslíme, že by mohl fungovat dobře a mohl mít větší dosah. Tak pokud byste o někom věděli, kdo by nám mohl pomoct, prosím ozvěte se a vysvětlím víc. 

Pokud k tomu cokoliv máte, klidně mi napište na <petr.kotesovec@frisbee.cz>. Na Slacku je také založený kanál [#restart](https://app.slack.com/client/TH7SC0J4R/C0509PRE5N1), kde tyhle aktivity můžeme také řešit. 

Prezentace [zde](https://drive.google.com/file/d/1o1VY7iCRJzwdPJOPMeF7io82ATjxsq3j/view?usp=sharing).

Ať se daří a lítejte v tom s náma. 
