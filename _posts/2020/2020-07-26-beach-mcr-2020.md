---
layout: post
category: reprezentace
tags: reprezentace, wfdf, wugc, repre, ultimate, czech, czechultimate
title: Mistry ČR na pláži jsou Left Overs, Prague Devils a FUJ
img: assets/img/posts/uzitecne/beach_1.jpg
author: Marek Dostál
---

**O víkendu proběhla plážová mistrovství republiky ve třech kategoriích –⁠ women, mix a open. Vítězové získali spot na eventuálním klubovém mistrovství Evropy 2021.**

Kategorie open i women se odehrály v rámci jednodenního turnaje v areálu U Hrocha v Brně. V ženské kategorii bylo už předem jasné, že všichni skončí na pomyslné bedně. Přihlásily se totiž pouhé tři týmy. Zlato braly holky z Prague Devils, na druhém místě skončil Východní blok a na třetím Left Overs. Hodnocení SOTG skončilo shodně pro všechny tři týmy, cenu tak bere nejlépe umístěný v pořadí.

1. Prague Devils (SOTG)
2. Východní blok
3. Left Overs

V openu bylo celkem pět týmů, z toho dva složil oddíl Left Overs. Domácím se podařilo získat první dvě místa a potvrdit tak úspěšný víkend. Bronz získali Prague Devils.

1. Left Overs B (SOTG)
2. Left Overs A
3. Prague Devils
4. Pražská 7
5. Dream Team B

Protože nejvíc týmů se přihlásilo do mixu, vyžádalo si odehrání turnaje celý víkend. Hrálo se v plzeňském Škoda parku a turnaje se zúčastnilo 12 týmů. Ve finále se potkali vítězové základních skupin FUJ a Prague Devils. Zápas skončil celkem jednoznačně 12:6 pro FUJ. Na třetím místě se umístil další tým z Prahy LDC.

1. FUJ A
2. Prague Devils
3. LDC
4. 3SB A
5. FUJ B
6. Frkot
7. Terrible Monkeys
8. Brno Ultimate Frisbee Underground
9. jElita
10. Atrofované ruce
11. Kapři
12. 3SB B

## EBUCC 2020 a 2021

Letos v řijnu by se v portugalském Portimãu měl uskutečnit ještě jeden velký turnaj na písku –⁠ klubové mistrovství Evropy (EBUCC). To bylo letos na jaře z důvodu pandemie odsunuto na podzim. Vzhledem k okolnostem je ale jeho uskutečnění stále velkým otazníkem. Na turnaj se už na loňském beachovém mistrovství ČR kvalifikaly tři týmy: Chupacabras v mixu, Východní Blok v ženách a Left Overs v openu.

BULA (Beach Ultimate Lovers Association) ještě před pandemií oznámila, že místo dvouletého cyklu uvažuje o každoročním pořádání EBUCC. Rozhodnutí ještě není známo, ale pokud se EBUCC 2021 opravdu uskuteční, právě letošní výsledky budou klíčem k udělování spotů.
