---
layout: post
category: blog
tags: terminovka, ssl
title: Turnaje odsunuty minimálně do druhé poloviny léta
img: assets/img/posts/2020/turnaje2020_2aktualizace.jpg
author: Míša Čakrtová
---

Nyní víme, že turnaje nebudou moct být ani v květnu a červnu.

Čtvrteční urychlení uvolňování opatření ale dává naději, že v létě už se budou moct turnaje rozběhnout. Chceme být optimisty a doufat, že toho ještě půjde odehrát maximum.

### JUNIOŘI, MIX A OPEN+WOMEN

Jak na sezónu nahlížíme: chceme raději zachovat všechny soutěže, než jednu zrušit kompletně. I za cenu zběsilejšího systému a kratšího času na sehrání mezi soutěžemi.

Pokud by turnaje mohly probíhat už v srpnu, konala by se open a women soutěž jako loni, tj. jedna kvalifikace a finále. Počet automaticky postupujících týmů na finále ještě upřesníme - může být ovlivněn případným omezením maximálního počtu účastníků. Následovala by mixová kvalifikace (stejný systém jako měl být na jaře) a do toho vložené juniorské MČR. (Tady odhadujeme, že EUCF nebude. Pokud bude, jsme si vědomi, že se křížení akcí některých týmů dotkne, ale stojíme-li před variantou JMČR nepořádat vůbec, nebo v tomto termínu, volíme to druhé.)

Pokud by se nemohlo hrát ani v srpnu, zrušily by se obě kvalifikace a hrála by se pouze finále. Pokud by byly větší akce povoleny ještě od pozdějšího data, budou se turnaje postupně odsekávat bez náhrady, jak jdou za sebou.
Varianty jsou znázorněny v [termínovce](http://bit.ly/terminovka_ultimate) ve sloupcích C a D.

### BEACH MČR
Bude buď na přelomu července/srpna, nebo nebude vůbec (popřípadě teoreticky v zimě v hale)


### FINÁLE STŘEDOŠKOLSKÉ LIGY
Přesouvá se na konec září (upřesníme).

### HALA
Na halové turnaje se nám zatím příliš organizátorů nepřihlásilo. ;-( Stále jsou bezprizorní tyto turnaje. Myslím, že jsme všichni už po turnajích pěkně hladoví, ale bez organizátorů žádné nebudou...  
- kvalifikace na juniorské HMČR - západ: 13.-14.11.2020  
- regionální kvalifikace na HMČR mixed: 12.-13.12.2020  
- kvalifikace o 1. ligu open: 6.-7.2.2021  
- kvalifikace o 2. ligu open: 6.-7.2.2021  
- 2\. liga open: 27.-28.2.2021  

A pokud vás dosud minul ČAU facebook, pojďte mu naproti sem: [https://www.facebook.com/czechultimate](https://www.facebook.com/czechultimate). (logo je dočasné:)) 

za VR ČAU  
Míša
