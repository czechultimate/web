---
layout: post
category: evropska liga
tags: beach, beachultimate, ultimate, ebucc, ebuc, euf
title: Říjnový EBUCC v Portugalsku se kvůli Covidu-19 posouvá na květen
img: assets/img/posts/uzitecne/beach_2.jpg
author: Alžběta Holcová
---
Na plážové klubové mistrovství Evropy si po dlouhém vyjednávání budeme muset počkat až do příštího května 2021. Původní plán pořádat EBUCC letos v říjnu bohužel narušila aktuální situace v souvislosti s pandemií koronaviru. Mistrovství se týká třech českých týmů: Left Overs za open, Chupacabras za mixed a Východní blok v kategorii women.

“*Bereme v potaz aktuální nařízení a opatření ohledně cestování a společenských událostí, které způsobila pandemie Covid-19 v Evropě. Kvůli tomu jsme nuceni mistrovství znovu posunout na pozdější termín,*” stojí v oficiálním dopise od pořadatelů. Doporučení přišlo shora od portugalských zdravotnických autorit. Potvrdily, že by vzhledem k aktuální situaci nebylo možné takový turnaj pořádat.

Z původního termínu 16. až 18. října 2020 se tedy vyklubal termín nový, a to 15. až 16. květen 2021. Místo konání mistrovství zůstává podle všeho stejné - Portimão v Portugalsku. BULA o změně informovala všechny přihlášené týmy. Ty mají svůj spot jistý i v posunutém termínu.
Týmy, které se rozhodly již dříve EBUCC nezúčastnit, ale s novým termínem zájem mají, musí počítat se změnami v pravidlech, podle kterých mohou psát své hráče na soupisku. Noví hráči, kteří se k týmu přidají teprve na letošním národním mistrovství, budou s největší pravděpodobností moci startovat.

Tato zpráva přichází poněkud neštastně jen čtyři dny po odehrání plážového MČR.

V příštím měsíci nebo dvou už bude víc jasno. Zatím se všichni seznamují s novými skutečnostmi a organizačně připravují vše potřebné na nový termín, který ještě finálně potvrdí. Více informací snad již brzy.

*Aktualizováno: V článku je upraveno datum konání. EBUCC byl ještě jednou přesunut kvůli kolizi s belgickým turnajem Tom's Tourney.*
