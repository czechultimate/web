---
layout: post
category: reprezentace
tags: reprezentace, repre, WUGC, 2021
title: Česko odvolává účast na WUGC 2021
img: assets/img/posts/2020/WUGC-2021-logo.png
author: Tadeáš Grym
---
VR ČAU se po důsledném zvážení situace a dialogu se zástupci reprezentací rozhodla zrušit účast České republiky na letošním mistrovství světa, které bylo posunuto z léta 2020.  

I přes postupující masové očkování se VR domnívá, že proočkovanost populace nebude dostatečná. Mladí zdraví lidé, tedy cílová skupina našich reprezentačních týmů, přijde na řadu možná až v létě. I pokud by na naše hráče došla řada před samotným turnajem, chybějící turnaje jarní sezóny a nedostatečná příprava zvyšují rizika zranění.
Velkou neznámou jsou také celosvětová cestovní omezení. Pokud by v době konání nebylo možno volně cestovat, hrozí neregulérnost soutěže.

Kvůli všem výše uvedeným důvodům VR usoudila, že mistrovství, bude-li se konat, bude bez naší účasti.
WFDF by měla finální rozhodnutí ohledně konání turnaje vydat 16. ledna.
