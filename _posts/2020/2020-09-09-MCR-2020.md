---
layout: post
category: asociace
tags: mcr, mistrovstvi, ultimate, frisbee, dobruska, ultimate frisbee
title: Mistři v kategoriích Open a Women jsou pro rok 2020 FUJ a 3SB
img: assets/img/posts/2020/FrsibeeDobruska_101.jpg
author: Tadeáš Grym
---
O víkendu 5.9. - 6.9. se událo mistrovství ČR v kategoriích Open a Women. Z kvalifikace, která se odehrála dva týdny předtím, postoupilo pět týmů, které doplnily medailisty z minulého roku do celkového počtu osmi týmů. V sobotu se odehrály skupinové zápasy, v neděli poté následovala čtvrtfinále, semifinále a finále.

## Women
Do ženských semifinále se probojovaly týmy Terrible Monkeys, 3SB, FUJ a East Block.
V prvním semifinále podlehly Terrible Monkeys týmu 3SB pětibodovým rozdílem 10:15. Druhé semifinále bylo dramatičtější, East Block úspěšnou koncovkou dokázal obrátit zápas ve svůj prospěch a postoupit do finále porážkou FUJ 12:11.
V boji o bronz byly úspěšnější pražské FUJ, které porazily Terrible Monkeys 14:10.
Ve finále potvrdily roli favoritek hráčky českobudějovického týmu 3SB, když porazily East Block konečným skóre 15:12. Trofej tedy putuje stejně jako minulý rok do Českých Budějovic.
Spirit of the Game si odváží pražské Terrible Monkeys.

## Open
V kategorii Open postoupili do semifinále týmy FUJ, 3SB, Terrible Monkeys a LeftOvers.
V prvním semifinále porazili pražští FUJ jasně 3SB 15:9. Druhé semifinále bylo stejně jako v ženské kategorii o mnoho napínavější, rozhodoval až universe point*. V něm se více zadařilo pražským Terrible Monkeys, kteří tak díky výsledku 14:13 postoupili do finále proti FUJ.
V bronzovém zápasu si mistři z minulého roku 3SB medaili nenechali utéct a přehráli své brněnské oponenty LeftOvers 15:11.
Terrible Monkeys svým soupeřům v následném finále nestačili, a trofej si tak odvezli pražští FUJ po jasném výsledku 15:8.
Spirit of the Game si odváží do Českých Budějovic 3SB.

Podrobné výsledky najdete [zde](http://www.frisbee.cz/online-vysledky.html?tournament=219).

*Universe point je označení situace, kdy je skóre vyrovnané a ten tým, který skóruje jako další, vyhraje celý zápas.
