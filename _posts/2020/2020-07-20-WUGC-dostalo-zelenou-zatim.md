---
layout: post
category: reprezentace
tags: reprezentace, wfdf, wugc, repre, ultimate, czech, czechultimate
title: WUGC 2021 dostalo zelenou. Zatím
img: assets/img/posts/uzitecne/hra_7.jpg
author: Tadeáš Grym
---
Po měsíci nejistoty poslala WFDF zprávu, ve které potvrdila uskutečnění World Ultimate & Guts Championships příští rok v Nizozemí.
Do 15. června se měly přihlášené týmy, respektive národní asociace, vyjádřit, zda svou účast potvrzují či stahují. Rozhodnutí světové federace mělo padnout do 15. července, o pár dní se ale zdrželo.

"*S radostí můžeme oznámit, že většina týmů původně přihlášených na WFDF 2020 World Ultimate & Guts Championships vyjádřila zájem účastnit se i odsunutého WUGC 2021.*"

Ve zprávě ovšem také stojí, že se toto rozhodnutí může v průběhu roku ještě změnit a to podle toho, jak se bude vyvíjet pandemická sitauce ve světě. WFDF očekává na konci roku konkrétnější informace, proto v prosinci bude přezkoumávat, zda je uspořádání akce rozsahu světového mistrovství správná volba s ohledem k zdravotním a bezpečnostním rizikům všech účastníků.
Finální rozhodnutí je naplánováno na nejpozději druhou polovinu prosince.  
Do té doby nezbývá než doufat, že se situace ve světě zlepší.
