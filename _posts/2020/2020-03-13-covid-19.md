---
layout: post
category: blog
tags:
title: Reakce ČAU na vyhlášení nouzového stavu
img: assets/img/posts/2020/covid-19.jpg
author: Míša Čakrtová
---

Pandemická situace a vyhlášený nouzový stav se samozřejmě těžce dotýká i fungování asociace.

Březnová soustředění juniorských i seniorských reprezentací se ruší.

Středoškolskou ligu a mixovou kvalifikaci řešíme, ale spíš je pravděpodobné, že nebudou. Do konce března pošleme další update - budou-li se konat nebo jakým klíčem se stanoví nasazení na finálové turnaje (pokud ty se už konat budou moct). Stejně tak je v ohrožení juniorské mistrovství republiky na konci dubna. Zaslané zálohy se v případě nekonání/omezení budou vracet.

Na týmové venkovní tréninky a soustředění do 30 účastníků se vládní opatření nevztahuje, ale dobře je prosím zvažte (a případně ověřte u pronajímatele). Opatření jsou velmi přísná a věřme, že mají své opodstatnění.

Nedívejme se na ně prosím jen optikou, co se ještě může, a co už je zakázané. Nikdo z těch dosud nakažených si asi taky nepřipouštěl, že to může skočit i na něj - a že může chorobu roznášet na další a třeba i ohroženější osoby...

Show the spirit - využijte nově nabitý volný čas třeba k pomoci blízkým seniorům (s nákupy, poštou a podobně) nebo se spojte s organizací, která toto poskytuje dlouhodobě (jsou nyní velmi přetížené).Makejte na sobě individuálně a choďte ven, pro svoji imunitu nemůžete udělat nic lepšího. Snad se vše brzo vrátí do normálu.

Nesouvisející s virem - vzhledem k dlouhodobým problémům s přeplněnou termínovkou uvažujeme, že bychom plážová mistrovství republiky pořádali jen každý druhý rok. Rok 2020 bychom vynechali, rok 2021 by byl kvalifikací na EBUCC 2022 (koná se také jednou za dva roky). Napište nám, co si o tom myslíte.

Evidence a rodná čísla - díky za poměrně rychlé reakce s doplněním údajů, už jsme na dvojnásobku. Potřebujeme mít ale v pořádku všechny. Pokud jste měli technické problémy se zadáváním rodných čísel, prosím zkuste to teď, už by to mělo fungovat v pořádku.

Díky za trpělivost, buďme v (neosobním:) kontaktu a virům vzkazuji: ať to nelítá!!
