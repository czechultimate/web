---
layout: post
category: blog
tags:
title: Vzdělávání trenérů v roce 2020
img: assets/img/posts/2020/repre_team.jpg
author: Ráchel Tošnerová
---

Opět tu máme krátký update pro všechny, kteří se kromě (nebo místo) hraní rádi věnují i trénování.

## Povinná praxe
 
Dovolujeme si připomenout, že všechny trenérské licence mají omezenou platnost a to 4 roky. Platnost licence lze prodloužit doškolováním a prokazatelnou trenérskou činností. Licenci může (na další čtyři roky) prodloužit pouze k tomu určený orgán ČALD (VR).

Pokud tedy máte o prodloužení zájem, ujistěte se prosím, že své trenérské znalosti pravidelně uplatňujete, případně se dovzdělávate. Za akceptovatelnou praxi VR ČALD považuje zejména:
- potvrzení o účasti (pomoci / spolupráci) na rozvojových aktivitách ČALD (Středoškolská liga, akce v regionech, apod.)
- potvrzení klubu o pravidelné trenérské činnosti 
- trénérskou činnost v rámci reprezentace
- potvrzení / certifikáty o účasti / úspěšném absolvování vzdělávacího kurzu (např. Train the Trainer pod záštitou EUC, kurzy ISV, kurzy FTSV apod.)

O prodloužení licence žádejte prosím písemně - stačí poslat e-mail na rachelka5@msn.com spolu s výčtem aktivit k povinné praxi, případně scany potvrzení či certifikátů. 
Máte-li dotazy k uznání povinné praxe nebo si nejste jisti, zda vaší aktivitu bude možno uznat, určitě mi včas napiště, ať předejdeme nejasnostem.

## Kurz trenéra II. třídy

Začínáme uvažovat nad organizací kurzu trenéra II. třídy, tedy licence, která držitele opravňuje k získání živnostenského oprávnění pro trenérskou činnost. Kurz je poměrně časově náročný, kompletní výčet požadavků na uchazeče naleznete v přiložené směrnici ČALD k trenérským licencím. Plánovaný začátek kurzu by byl podzim 2020.

Prosím proto všechny, kdo by potenciálně o tento kurz měli zájem, aby mi dali vědět do konce ledna v odpovědi na tento e-mail. Kurz se pokusíme zařídit pouze při dostatečném počtu uchazečů.

## Další kurz trenéra III. třídy

Rovněž chystáme další turnus kurzu pro trenéry III. třídy a to v termínu 29. 2.-1. 3. 2020. Kurz bude opět víkendový (sobota + neděle), konat se bude v Praze a cena bude 2 000 Kč. Ubytování a stravu si účastníci zajišťují sami. Všichni zájemci se mohou závazně přihlašovat již nyní vyplněním následujícího formuláře:

https://forms.gle/WERzpDMfuC4zc4mQ7

Registrace bude probíhat také do konce ledna a minimální počet účastníků je 10. V případě, že se kurz bude konat, obdrží zájemci začátkem února podrobnější informace.

Do nového roku hodně trenérských úspěchů a talentovaných svěřenců přeje
