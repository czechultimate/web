---
layout: post
category: blog
tags:
img: assets/img/posts/2020/web.jpg
title: ČAU nově na czechultimate.cz
author: Marek Dostál
---

**S "novou" asociací přichází i nová doména, která se bude používat pro komunikaci s členy i veřejností.**

Z praktických důvodů došlo před více jak rokem k vytvoření nové asociace zastřešující pouze Ultimate Frisbee – České asociace ultimate (ČAU). Stará asociace ČALD nezanikla, ale nadále existuje pro potřeby všech sportů s létajícím talířem. Veškeré záležitosti týkající se čistě ultimate teď ale zajišťuje ČAU. Proto jsme nějakou dobu pracovali na novém webu a "odtrhnutí" se.

Od nynějška se tak pro naše potřeby bude používat jen a pouze doména **czechultimate.cz**. Na webu najdete informace týkající se činnosti naší asociace, praktické informace pro oddíly nebo nově kartu "Asociace hledá", která nám všem poskytuje možnost se snadno zapojit do fungování celé komunity.

Změna domény se týká také emailové komunikace, kterou nyní povedete na **@czechultimate.cz**, na rozdíl od ~~@cald.cz~~ nebo ~~@ultimatefrisbee.cz~~. Nově tak fungují tyto emailové adresy:

- info@czechultimate.cz - pro všeobecné dotazy
- stk@czechultimate.cz - věci týkající se rozpisů a soutěžního řádu
- rozvoj@czechultimate.cz - rozvoj (SŠL, školení učitelů, minigranty)
- oddily@czechultimate.cz - skupina pro zástupce všech oddílů (platná od 12. května)

Pro komunikaci s členy VR používejte jmeno.prijmeni@czechultimate.cz. Na [této](/vr) stránce se dozvíte, jaký člen má jakou agendu v rámci VR, proto se nebojte kontaktovat přímo jeho. Pro komunikaci se všemi členy VR použijte vr@czechultimate.cz.

Myslete na to, že během několika málo týdnů postupně zaniknou všechny adresy na doménách cald.cz a frisbeeultimate.cz.

Další novinkou je, že velkou část veřejných dokumentů najdete na jednom místě. Jedná se o [sdílenou složku](https://bit.ly/2W6qcvX) na Google Drive, kde objevíte například zápisy ze schůzí VR nebo jiné praktické dokumenty. Nahrávání je ještě v procesu, ale snad vám to v budoucnu pomůže rychleji dohledat důležité věci.

Poslední zprávou je, že ke změně došlo i na facebooku, kde se místo stránky ČALD bude nově používat [Czech Ultimate](https://www.facebook.com/czechultimate/).

**Závěrem prosím zástupce oddílů o vyplnění formuláře [zde](https://forms.gle/sWnH3yMeyd1DXFQQ7) do 11. května! Týká se kontroly vašich údajů na našem novém webu a vytvoření nové skupiny oddily@czechultimate.cz. Pokud tedy tento formulář nevyplníte, nebudou vám již příští měsíce chodit zásadní informace od asociace.**

Pokud máte připomínky nebo dotazy, neváhejte se na mě obrátit.
