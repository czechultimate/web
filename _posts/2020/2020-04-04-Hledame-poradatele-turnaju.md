---
layout: post
category: 
tags: 
title: Hledáme pořadatele turnajů pro halu a beach
img: assets/img/posts/2020/prvni_hala_novinka.JPG
author: Míša Čakrtová
---

**Výkonná rada České asociace ultimate hledá pořadatele turnajů na následující měsíce.**

## BEACH
Přece jen bychom rádi uspořádali plážové mistrovství republiky i tento rok. Jarní turnaje jsou stále v ohrožení (a do letních prázdnin je posouvat nechceme), mistrovství světa jsou pro letošek zrušena, ale doufáme, že v půlce prázdnin už snad bude možné se na hřišti s domácími týmy potkat. MČR beach zní jako příjemná příležitost.

Světová beach ultimate asociace BULA navíc uvažuje o pořádání EBUCC (beach mistrovství Evropy klubů) každý rok a v tom případě by spoty získali mistři (případně vicemistři) 2020. Zatím o tom není finálně rozhodnuto. Další EBUCC by se v tom případě konalo v říjnu 2021 (na jaře bude WCBU, zatím nebylo ohlášeno kde). Popřemýšlejte, jestli by váš tým měl zájem jet.

Hledáme organizátory:
Mixed - 2 beach hřiště, Open 1 hřiště, Women 1 hřiště.
Optimální termín všech kategorií je 25.-26.7.2020.

## HALA

Haly na turnaje je třeba rezervovat už na jaře. Zde je přehled turnajů a termínů, některé jsou již předdomluveny s tradičními pořadateli. Pokud není psáno jinak, jde vždy o 1 halu/turnaj. Turnaje lze samozřejmě spojovat - například klasicky 1. liga open a 1. liga women na stejném místě.

kvalifikace na juniorské HMČR - východ: 13.-14.11.2020 (změna systému, viz níže)
kvalifikace na juniorské HMČR - západ: 13.-14.11.2020
juniorské HMČR - 1. a 2. liga: 27.-28.11.2020, 2 haly, Rainbow Banana
regionální kvalifikace na HMČR mixed: 12.-13.12.2020, domluvte se v regionech. Čím dřív, tím to bude víc v klidu...
HMČR mixed 1. a 2. liga: 9.-10.1.2021, 2 haly, Atruc
HMČR mixed 3. liga: 9.-10.1.2021, Left Overs
kvalifikace o 1. ligu open: 6.-7.2.2021
kvalifikace o 2. ligu open: 6.-7.2.2021
kvalifikace o 1. ligu women: 6.-7.2.2021
1. liga open: 27.-28.2.2021
2. liga open: 27.-28.2.2021
1. liga women: 27.-28.2.2021
2. liga women: 27.-28.2.2021

Juniorská hala mění systém - Loni soutěž hrálo již 20 týmů, což je pro systém Jednoho turnaje strop i pro dvouhalový Bohumín. Nově se budou hrát dvě kvalifikace - Západ a Východ.
Vícestupňový systém neaplikujeme z důvodu velkých meziročních výkonnostních výkyvů v juniorské kategorii. Půjde i nadále o mix. Z každého regionu postoupí první čtyři týmy do 1. ligy a další čtyři týmy do 2. ligy. 
Orientační rozdělení letos přihlášených týmů by bylo takto: 
Západ: Terrible Monkeys A, B, C, 3SB A, B, C, Kachny, PeaceEgg, Atruc, FUJ, P7
Východ: Left Overs A, B, Kapři A, B, Rainbow Banana A, B, Chupacabras, Východní blok, Kulatá šachovnice
Podrobně zapracujeme do aktualizace Soutěžního řádu.

Turnajů je hodně; prosím zapojte se a vezměte si něco na starost.

za VR ČAU
Míša Čakrtová
