---
layout: post
category: reprezentace
tags: reprezentace, wfdf, wjuc, wugc, dopis, transparentnost
title: Podpora polské iniciativě pro větší transparentnost WFDF
img: assets/img/posts/uzitecne/spiritofthegame.png
author: Tadeáš Grym
---
Připojili jsme se k otevřenému dopisu, který vzešel od polské asociace ultimate. V něm Poláci vyzývají světovou federaci, která nedávno oznámila zrušení WJUC (World Ultimate Junior Championships), a také odložení WUGC (World Ultimate & Guts Championships), k větší transparentnosti ohledně financování a organizace obou mistrovství.  

Stejně jako většinu hráčů po celém světě zaskočilo Poláky nejen rozhodnutí o zrušení mistrovství pro juniorské hráče, kvůli kterému přijde spousta mladých nadějných hráčů o jeden z nejvýznamnějších turnajů jejich mládežnické kariéry, ale také oznámení o zvýšení již tak vysoké částky za světové seniorské mistrovství.  

Ve svém otevřeném dopise požadují detailnější zprávu o tom, jak bylo nakládáno s financemi ohledně WUGC. Možnosti, které světová federace nabídla jsou buď odřeknutí účasti, což by znamenalo velkou finanční ztrátu pro přihlášené týmy, a nebo potvrzení účasti, ale pouze s podmínkou zvýšení hráčského poplatku o cca 150€.  

Rozhodli jsme se vyjádřit podporu této iniciativě, neboť věříme, že světová federace by měla se svými členskými asociacemi jednat na rovinu a fér, v duchu Spirit of the Game.  

Otevřený dopis najdete [zde](https://drive.google.com/open?id=1AHlvk3lCZHzw7-I53Aa3mDhL4NhqMgvk).
