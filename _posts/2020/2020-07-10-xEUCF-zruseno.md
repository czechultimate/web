---
layout: post
category: evropska liga
tags: euf, eucf, euc, eucs, european, ultimate, federation
title: xEUCF zrušeno
img: assets/img/posts/uzitecne/atmosfera_2.jpg
author: Tadeáš Grym
---
**EUF se rozhodla zrušit rozšířené evropské klubové mistrovství, které se mělo odehrát 1. - 4. října v belgických Bruggách. Původně plánované rozšířené mistrovství pro evropskou ultimate scénu muselo být zrušeno v souvislosti s nejistotou, která přetrvává ohledně pandemie Covid-19.**

"*Především je zde mnoho nejasností ze strany belgické vlády a také vedení města Bruggy. Schválení o organizaci takového velkého mezinárodního turnaje nám mohli poskytnout až na konci srpna, ale my jsme už od začátku věděli, že chceme finální rozhodnutí na začátku srpna.*" řekl v emailu, který dnes dostali zástupci jednotlivých národních asociací, prezident EUF Andrea Furlan.

Také zmínil, že dalšími důvody pro zrušení celého turnaje byly neustále se měnící podmínky, na které by nemuseli organizátoři stihnout zareagovat. Zároveň vyjádřil obavu, že s tak krátkým časem na přípravu by se mohlo mnoho hráčů zranit. EUF společně s organizátory turnaje se shodli na tom, že při těchto pochybnostech bude nejlepší na nic nečekat a turnaj zrušit.

Toto rozhodnutí tedy znamená, že poslední oficiální mezinárodní soutež, která je v této sezóně stále v plánu, je evropské plážové mistrovství klubů (EBUCC). To se má odehrát 16. - 18. října v portugalském Portimãu.

Více si můžete přečíst například [zde](https://ultiworld.com/2020/07/10/xeucf-2020-cancelled/?fbclid=IwAR1WuMsTOOLWXJMKXpocHl6t5yuxCDk4Kk05fnEUdfBP-1nFHD0GuPaHvOk).
