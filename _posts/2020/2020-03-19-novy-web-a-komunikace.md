---
layout: post
category: blog
tags:
img: assets/img/posts/2020/web.jpg
title: ČAU nově na czechultimate.cz
author: Marek Dostál
---

**S "novou" asociací přichází i nová doména, která se bude používat pro komunikaci s členy i veřejností.**

Z praktických důvodů došlo před několika měsíci k vytvoření nové asociace zastřešující pouze Ultimate Frisbee – České asociace ultimate (ČAU). Stará asociace ČALD nezanikla, ale nadále existuje pro potřeby všech sportů s létajícím talířem. Pro hráče ultimate už ale nebude mít žádný praktický význam. Proto jsme nějakou dobu pracovali na novém webu a "odtrhnutí" se.

Od nynějška se tak pro naše potřeby bude používat jen a pouze doména **czechultimate.cz**. Na webu najdete informace týkající se činnosti naší asociace, praktické informace pro oddíly nebo nově kartu "Asociace hledá", která nám všem poskytuje možnost se snadno zapojit do fungování celé komunity.

Změna domény se týká také emailové komunikace, kterou nyní povedete na **@czechultimate.cz**, narozdíl od ~~@cald.cz~~ nebo ~~@ultimatefrisbee.cz~~. Nově tak fungují tyto emailové adresy:

- info@czechultimate.cz - pro všeobecné dotazy
- stk@czechultimate.cz - věci týkající se rozpisů a soutěžního řádu
- rozvoj@czechultimate.cz - rozvoj (SŠL, školení učitelů, minigranty)

Pro komunikaci s členy VR používejte jmeno.prijmeni@czechultimate.cz. Na [této](/vr) stránce se dozvíte, jaký člen má jakou agendu v rámci VR, proto se nebojte kontaktovat přímo jeho. Pro komunikaci se všemi členy VR použijte vr@czechultimate.cz.

Myslete na to, že během letošního roku postupně zaniknou všechny adresy na doménách cald.cz a frisbeeultimate.cz.

Poslední novinkou je, že ke změně došlo i na facebooku, kde se místo stránky ČALD bude nově používát [Czech Ultimate](https://www.facebook.com/czechultimate/).

Závěrem poprosím členy oddílů o kontrolu kontaktních údajů [zde]({{ 'oddily' | relative_url }}). Pokud došlo ke změně, neváhejte se na mě obrátit. 
