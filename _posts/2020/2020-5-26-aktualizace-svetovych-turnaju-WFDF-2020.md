---
layout: post
category: reprezentace
tags: reprezentace, světové mistrovství, WUGC, WFDF, WMUC, WJUC
title: Aktualizace světových turnajů WFDF 2020
img: assets/img/posts/uzitecne/wfdf_logo_2017.png
author: Tadeáš Grym
---
# Aktualizace světových turnajů WFDF 2020

Dnes vydala WFDF aktualizaci mistrovství světa, která byla naplánována na rok 2020.  
  
Zatímco WUGC (Nizozemí, Leeuwarden) a WMUC (Austrálie, Gold Coast) byla odložena na rok 2021, WJUC (Švédsko, Malmö) bylo zrušeno.  
  
**WFDF 2020 World Ultimate & Guts Championships (Nizozemí, Leeuwarden)**

Do 15. června se národní týmy musí vyjádřit, zda mají zájem zúčastnit se posunutého mistrovství v roce 2021. Všech devadesát sedm původně přihlášených týmů automaticky získává spot i na posunuté mistrovství.  
Všechny zaplacené poplatky se zároveň přenášejí na příští rok, cena za posunutí bude ovšem o 150€ zvýšený hráčský poplatek (PF). Týmy, které se odhlásí před 15. červnem, dostanou zpět 25-30% z celkové sumy zaplacených hráčských poplatků. Týmy odhlášené po 15. červnu nemají na reklamaci nárok.  
Jakmile bude mít WFDF aktualizovaná rozhodnutí od týmů proběhne finální rozhodnutí o tom, zda se WUGC posune na příští rok, či zruší.  
Česká republika má na WUGC přihlášeny tři týmy.  
  
**WFDF 2020 World Masters Ultimate Championships (Austrálie, Gold Coast)**

WMUC proběhne od 5. září do 11. září 2021. Všechny původně zaregistrované týmy zůstávají registrované a jejich týmové poplatky (TF) jsou nevratné, ale přenášejí se do příštího roku. Na začátku ledna 2021 se znovu otevře registrace pro nové zájemce. Hráčské poplatky se budou vracet ve výši cca 95% původní částky v příštích dvou měsících.  
Česká republika nemá na WMUC přihlášen žádný český tým.

**WFDF 2020 World Junior Ultimate Championships (Švédsko, Malmö)**

Bohužel, veškeré pokusy o odložení WJUC selhaly a WFDF proto bylo nuceno toto mistrovství zrušit. Během dalších dvou týdnů by mělo proběhnout vrácení až 98% platby hráčských poplatků (PF) a většina týmových poplatků (TF).  
50% plateb za ubytování je ztraceno ve prospěch hotelů, kde měli být hráči ubytovaní. Hotely ovšem souhlasily s přesunutím všech plateb na příští rok, v případě jiného mistrovství. Turnajová organizační komise (TOC) hledá možnosti využití tohoto přesunu peněz na jiný turnaj, který by se konal na stejném místě příští rok.
Česká republika měla na WJUC přihlášeny dva týmy.  

**Zdroj:** [WFDF's 2020 World Championships Update](http://www.wfdf.org/news-media/news/press/2-official-communication/971-wfdfs-2020-world-championships-update)
