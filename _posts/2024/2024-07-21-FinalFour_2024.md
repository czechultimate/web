---
layout: post
category: 
tags:
title: Tým 3SB vybojoval na turnaji Final Four titul mistra republiky v mixu
img: assets/img/posts/2024/finalfour.jpg
author: Adéla Novotná
photo_author: Ondřej Bouška
---

**V sobotu 22.6. se v Praze ve Vršovicích konal nový formát finálového turnaje MČR v mixové kategorii nesoucí název Final Four - podívat se na něj přišlo zhruba 400 diváků. Tento den se na travnaté ploše uvnitř atletického areálu odehrály celkem čtyři zápasy - dvě semifinále, následně souboj o bronz a na závěr finále.**

Co se samotných zápasů týče, diváci se rozhodně nenudili, protože hned první semifinále mezi Terrible Monkeys a Východním Blokem skončilo universe pointem 15:14. V druhém semifinále ukázal jasnou převahu tým 3SB s finálním skórem 14:7. Další velmi vyrovnaný zápas byl boj o 3. místo, kde si medaili pojistil tým Východní Blok výhrou 13:12 nad týmem F.U.J. Finále si podmanil tým 3SB, který si poměrně bez problému došel pro zlatou medaili - a to konkrétně výhrou 15:6 nad Terrible Monkeys.

  

Kromě odehraného finále venkovní mixové ligy byl turnaj Final Four zaměřený také na otevření ultimate širší veřejnosti. Na turnaji se tak neodehrávaly pouze samotné zápasy, ale v mezičase byl program vyplněn různými mini soutěžemi, hudbou, povídáním a bylo také možné se ve stáncích umístěných poblíž tribuny něčím občerstvit.

  

Tento den byl významný nejen proto, že se podařilo uspořádat takovouto událost, ale také se ještě ten večer velká část lidí přesunula do Radlické kulturní sportovny, kde se slavilo 30 let od vzniku naší asociace. Ani zde nechyběl doprovodný program v podobě hudby, beer race, freestyle frisbee, ocenění MVP turnaje a dále.

  

Toto vše by se ale neobešlo bez všech dobrovolníků a přispěvatelů, kteří se na akci podíleli a také bez našich partnerů - především Unicorn University, Ultimo.cz a Sporty.tv - všem patří veliké díky. Více informací, fotek a videí lze najít na stránkách naší asociace: [https://www.caufrisbee.cz/finalfour](https://www.caufrisbee.cz/finalfour).
