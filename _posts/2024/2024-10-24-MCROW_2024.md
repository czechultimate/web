---
layout: post
category:
tags: turnaje
title: Loňští šampioni opět triumfovali na letošním MČR v obou kategoriích – open i women
img: assets/img/posts/2024/mcrOW2024.jpeg
author: Adéla Vejvoda
---
**O víkendu 21.-22.9. se na východu Čech uskutečnilo finále mistrovství České republiky v kategoriích open a women. Zápasy ženských týmů probíhaly v sobotu v Prosetíně, open hráči se utkali v obou dnech na hřištích ve Slatiňanech.**

Letošní finále bylo poněkud odlišné od loňského. Původní turnaj se měl odehrát o týden dříve - a to zrovna ve chvíli, kdy v Česku byly na mnoha místech povodňové výstrahy - bylo tedy nutné turnaj přesunout. To mělo vliv i na celkový počet týmů - women týmy se zúčastnily celkem 4, v open kategorii se odehrály zápasy mezi 7 týmy.

Vzhledem k počtu ženských týmů se finále odehrálo tak, že každý tým hrál s každým a následně se rovnou hrály zápasy mezi 1. a 2. týmem a 3. a 4. Ve skupinových zápasech celkem jasně dominoval tým 3SB a Východní Blok a týmy Terrible Monkeys a PeaceEgg tak spadly do boje o bronz. Nakonec tak nastal finálový duel stejný jako minulý rok. Kromě totožných soupeřek se opakoval také vyrovnaný souboj a konečné skóre bylo 13:11 - a to pro hráčky Východního Bloku, které si vybojovaly obhajobu loňského titulu.

V open kategorii byly skupiny dvě, kde hrál každý s každým a po nich následovalo čtvrtfinále. Z něj do semifinále postoupily 4 týmy - F.U.J., kteří ve velmi vyrovnaném zápase prohráli 11:12 s hráči Terrible Monkeys a 3SB, kteří poměrně jednoznačně vyhráli 15:9 nad týmem Prague Devils. Ve finále se tedy utkaly týmy Terrible Monkeys a 3SB. Tento zápas si pohlídali hráči TM a stejně jako hráčky VB si tak po roce opět došli pro zlato.

Děkujeme všem organizátorům za pomoc a gratulujeme oběma vítězům k úspěšné obhajobě. 

**Celkové pořadí**

| Open                      | Women                      |
| -----------------------   | ------------------------   |
| 1. Terrible Monkeys       | 1. Východní Blok           |
| 2. 3SB (SOTG)             | 2. 3SB                     |
| 3. F.U.J.                 | 3. Terrible Monkeys (SOTG) |
| 4. Prague Devils          | 4. PeaceEgg                |
| 5. Left Overs             |                            |
| 6. Atrofované ruce        |                            |
| 7. Poletíme               |                            |
