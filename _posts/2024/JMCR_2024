---
layout: post
category: 
tags:
title: Zlatý hattrick juniorek z Východního bloku, v kategorii open vyhrál PeaceEgg
img: assets/img/posts/2024/JMCR_2024.jpg
author: Adéla Novotná
photo_author: Petr Kotěšovec
---

**O víkendu 13. - 14. dubna se ve Slatiňanech konalo oblíbené juniorské mistrovství. V kategorii open soutěžilo, stejně jako loni, 9 týmů. Příjemným překvapením ale byly women týmy, jejichž počet od loňského JMČR stoupl z 6 na 10.**

V open kategorii se do semifinále probojovaly týmy Atrofované ruce, Terrible Monkeys, PeaceEgg a F.U.J. Místo ve finále si poměrně s přehledem získal PeaceEgg výhrou nad F.U.J 12:7, mnohem těsnější souboj pak proběhl mezi Atrucem a Terrible Monkeys s finálním skórem 14:13. Ve finále si zlato pojistil PeaceEgg, který nad Atrucem vyhrál 15:6. Napínavý však byl souboj o bronz, který skončil universe pointem, ve kterém zabodovali hráči Terrible Monkeys, a odvezli si tak do Prahy medaili.

Ve women kategorii se v boji o medaile potkaly hráčky týmů Východní blok, PeaceEgg, 3SB a Kachny Příbram. Letos, stejně jako loni a předloni, svou převahu ukázaly hráčky Východního bloku, které si v semifinálovém i finálovém zápase s velkým bodovým náskokem obhájily titul. Stříbro vybojovaly hráčky Kachen a bronz si společně s oceněním Spirit of the Game odvezly hráčky z týmu PeaceEgg - v kategorii open Spirit putoval také do Písku.

Gratulujeme všem týmům k jejich úspěchům a děkujeme týmu Terrible Monkeys za organizaci!
