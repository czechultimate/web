---
layout: post
category: 
tags:
title: Češi vybojovali dvě medaile na klubovém mistrovství Evropy 2024 v Masters kategoriích!
img: assets/img/posts/2024/grandmasters_open.jpg
author: Adéla Novotná
---

**Letošní Masters klubové mistrovství Evropy se uskutečnilo o víkendu 30.8.-1.9. ve Vídni. Českou republiku vyjely reprezentovat hned 3 týmy - Silence 3.3 (Masters open), Silence 4.0 (Grand Masters open) a Bright Future (women Masters). Minulý rok se Grand Masters hráčům podařilo vyhrát bronzovou medaili a motivace si přivézt další tak byla veliká.**

Nejdříve začali turnaj hráči Silence 3.3 - první zápas vyhráli 15:7, druhý prohráli 12:13 a pak si večer vyhraným zápasem zajistili postup do sobotní skupiny o 1.-8. místo. V sobotu ráno bohužel prohráli ve čtvrtfinále a spadli do skupiny 5.-8. - zde vyhráli oba dva zápasy a podařilo se jim uhrát krásné 5. místo.

V sobotu také začaly zápasy zbylých dvou kategorií. Grand Masters měli pouze jednu skupinu čítající 6 týmů - ve skupině vyhráli čtyři zápasy z pěti a tím si vybojovali účast ve finále. V tom bohužel podlehli týmu Zimmer se skórem 10:15, nicméně jsou druzí v Evropě a posunuli se tedy ještě o příčku výš než minulý rok!

Kromě Grand Masters open si cenný kov odvezly také women Masters. Český tým Bright Future vyhrál ve skupině pouze jeden zápas ze tří - semifinále ale poté vyhrály a mohly tak zabojovat o zlato. Ve finále bohužel s týmem LMU prohrály 7:10, ale do Česka se vrátily se stříbrem, což je super výsledek.

Všem hráčům a hráčkám děkujeme za reprezentaci a gratulujeme k úspěchům!
