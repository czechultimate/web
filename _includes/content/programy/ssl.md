Středoškolská liga (SŠL) je organizovaná meziškolní soutěž v ultimate frisbee, kterou hrají smíšené školní týmy, ve formátu 5 proti 5, a to formou několika jednodenních turnajů. Zapojit se může jakákoli střední škola v ČR i vyšší stupně škol základních.

## Co je cílem

Především rozvoj a propagace ultimate frisbee na středních školách. Dále rozvoj v nových regionech a zapojení mladších hráčů –⁠ univerzálních sportovců i rekreačních hráčů s výrazným důrazem na fair play a přátelství.

## Jak se mohu přihlásit

Přihlášení na jednotlivé kvalifikační turnaje probíhá formou vyplnění registračního formuláře, který je zaslán mailem všem již dříve zúčastněným školám. Zároveň je vyvěšeno oznámení na webu, kde najdete odkaz. Pro zařazení do mailingu vyplňte [formulář](https://forms.gle/ZuJAfVrN1nwpg1gL9).

**Nemusíte nic platit**. Všechny náklady jsou hrazeny asociací (ČAUF). Více informací ve FAQ.

## Jak celá liga funguje

Liga se skládá z dvou hlavních kvalifikačních kol: podzimní a jarní. Týmy se mohou zúčastnit jakékoliv kvalifikace konající se v daných lokalitách. Započítávají se jim vždy dva nejlepší výsledky na podzim a dva nejlepší na jaře.

Bodové hodnocení je určeno podle množství přihlášených týmů na dané kvalifikaci. Příklad: Máme-li 8 účastníků, tak první tým získá 8 bodů, druhý tým 7 bodů, třetí 6 bodů a tak dále. Školy mohou přihlásit i více týmů (body se pak započítají za umístění A-týmu i B-týmu).

Po skončení jarního kvalifikačního kola se uskuteční finále, kam je pozváno 16 nejúspěšnějších škol z celé republiky (na základě bodové zisku).

# Výsledky

| Ročník    | Počet škol | 1. místo                    | 2. místo                    | 3. místo                            |
| --------- | ---------- | --------------------------- | --------------------------- | ----------------------------------- |
| 2023/2024 | 46 |Gymnázium Písek | Gymnázium Žďár nad Sázavou | České Reálné gymnázium České Budějovice |
| 2022/2023 | 34         |    Gymnázium Písek		      |       Česko-anglické gymnázium České Budějovice                 |    Gymnázium Žďár nad Sázavou           |
| 2021/2022 | 16         |    Gymnázium Písek		      |       Gymnázium Špitálská Praha                      |    Biskupské Gymnázium České Budějovice           |
| 2020/2021 | 0          |                    *zrušeno*   |              -              |              -                       |
| 2019/2020 | 45         |                    *zrušeno*    |              -               |              -                       |
| 2018/2019 | 48         | Biskupské gymnázium České Budějovice      | Gymnázium Písek             | Biskupské gymnázium Brno            |
| 2017/2018 | 48         | Biskupské gymnázium České Budějovice      | Česko-anglické gymnázium České Budějovice | Gymnázium a SOŠ Jilemnice           |
| 2016/2017 | 40         | Biskupské gymnázium České Budějovice      | Gymnázium a SOŠ Jilemnice   | Gymnázium Mozartova Pardubice       |
| 2015/2016 | 32         | Česko-anglické gymnázium České Budějovice | Biskupské gymnázium České Budějovice      | Gymnázium Špitálská Praha           |
| 2014/2015 | 17         | Česko-anglické gymnázium České Budějovice | Jiráskovo gymnázium Náchod  | Gymnázium Jírovcova České Budějovice              |
| 2013/2014 | 19         | Gymnázium Nad Alejí Praha   | Česko-anglické gymnázium České Budějovice | Jiráskovo gymnázium Náchod          |
| 2012/2013 | 29         | Gymnázium Nad Alejí Praha   | Gymnázium Špitálská Praha   | Gymnázium B. Němcové Hradec Králové |
| 2011/2012 | 27         | Gymnázium Třeboň            | Jiráskovo gymnázium Náchod  | Gymnázium Špitálská Praha           |
| 2010/2011 |   15       | Gymnázium Jírovcova České Budějovice   | Gymnázium Nad Alejí Praha  |  Gymnázium Třeboň|
| 2009/2010 |       9   |   Gymnázium Jírovcova České Budějovice          |Lepařovo gymnázium Jičín  |   Gymnázium Třeboň       |
