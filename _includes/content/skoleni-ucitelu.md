# Školení učitelů

Česká asociace létajícího disku (ČALD) ve spolupráci s AŠSK ČR pořádá pro zájemce školení se zaměřením na výuku základů hry ultimate frisbee.

Během sedmihodinového školení získají účastníci základní dovednosti v házení a chytání disku, v bránění a útočení atd. Vyzkouší si metodické postupy výuky použitelné při hodinách tělocviku, jednoduchá průpravná a herní cvičení. Účastníci získají také základní přehled o pravidlech hry ultimate frisbee a jejich možných modifikacích pro školní tělesnou výchovu. Minimální počet učitelů pro jedno školení je 8. Mohou se samozřejmě účastnit i učitelé základních a dalších škol. Číslo akreditace: 39 428/2012-201-647
 
## Obsah školení

Nácvik házení a chytaní disku (60%), základní pravidla hry ultimate, nácvik základních herních dovedností a taktiky hry jednotlivce (20%) . Základní taktiky hry družstva (20%).
 
## Obdržíte 

Videonahrávku (CD) o základech házení,chytaní a pravidlech hry. Papírové materiály se stručnými pravidly dalších her a obsahem školení.
Certifikát na základě akreditace.
 
## Podmínky školení

Žádost o školení alespoň 1 měsíc před vlastním termínem.
Zajištění frekventantů (těch, kteří hru budou po školení učit) – alespoň 8. 
 
## Co ještě můžeme

V případě zájmu prodat disky (cena oficiálního disku 250 Kč).
Uspořádat podle Vašeho zájmu turnaj pro žáky ve vaší oblasti, které jste ultimate naučily.
 
Při velké (nad 100km) dojezdové vzdálenosti požadujeme příspěvek na dopravu.
