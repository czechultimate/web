Některé české týmy se účastní evropské soutěže, tzv. Evropské ligy (EUCS). Tato soutěž má tři kola nebo úrovně. Národní nebo podregionální turnaj (EUCQ), regionální turnaj (EUCR) a turnaj finálový (EUCF). EUCQ je kvalifikace na základě buď národní soutěže jako je mistrovství republiky, a to v případě, že stát má ve své ligové soutěži více než 10 týmů. Pokud nemá, je kvalifikací turnaj pro skupinu států v rámci jednoho regionu. V našem případě je náš region rozdělen na tři části. Rakousko je jednou částí, potom je zde centrální část do které patří Česká republika, Slovensko, Polsko, Maďarsko, Chorvatsko a Slovinsko. Poslední částí je skupina složená z Ukrajiny, Moldávie a Běloruska.

Z každé části postupuje podle daného klíče X týmů na regionální turnaj. Z tohoto turnaje potom opět podle daného klíče postupuje X týmů na turnaj finálový, kam se kvalifikují nejlepší týmy z Evropy. Ta je rozdělena na 5 regionů. Do finálového turnaje postupuje 24 týmů v open kategori, 16 týmů v ženské kategorii a 12 týmů v mixové kategorii.

# Úspěchy českých klubů na EUCF

| Rok  | Místo konání   | Tým              | Kategorie | Výsledek     |
| ---- | -------------- | ---------------- | --------- | ------------ |
| 2024 | Oostende, BEL | East Block       | WOMEN     | 5. místo        |
| 2023 | Wroclaw, POL | East Block       | WOMEN     | 6. místo        |
| 2022 | Frankfurt, DEU | Left Overs       | MIXED     | bronz        |
| 2021 | Bruggy, BEL    | FUJ              | OPEN      | 5. místo     |
| 2019 | Caorle, ITA    | FUJ              | OPEN      | 6. místo     |
| 2017 | Frankfurt, DEU | Left Overs       | MIXED     | SOTG         |
| 2015 | Wrocław, POL   | Yellow Block     | MIXED     | stříbro      |
| 2014 | Frankfurt, DEU | Terrible Monkeys | MIXED     | bronz        |
| 2014 | Frankfurt, DEU | Prague Devils    | WOMEN     | SOTG         |
| 2010 | Barcelona, ESP | Hot Beaches      | WOMEN     | zlato        |
| 2009 | Londýn, GBR    | Hot Beaches      | WOMEN     | bronz + SOTG |
| 2008 | Paříž, FRA     | Hot Beaches      | WOMEN     | SOTG         |
