Jak už bylo nastíněno v novinkách posílaných emailem, ČALD se v červnu 2021 přidal pod hlavičku České unie sportu (ČUS) – sportovní organizace sdružující sportovní svazy a kluby v Česku. Její hlavní poslání je vytvářet ideální podmínky pro všechny typy sportovních činností a svým členům nabízí množství dostupných služeb.

**Od 1.2.2025 došlo ke změně úrazového pojištění** pro členy ČUS. Do pojištění již nebudou zahrnuty úrazy, při kterých nedojde ke smrti, trvalým následkům nebo tělesnému poškození. Naopak u závažných zranění s trvalými následkami bude pojistné plnění podle nové smlouvy násobně vyšší než doposud. Pojištěné jsou úrazy, které se stanou na akcích pořádaných asociací, a to i těm osobám, které nejsou členy asociace (včetně turnajů Edge, juniorských soustředění a tréninků). Podrobnější informace naleznete zde: [Pojištění úrazů a odpovědnosti trenérů prostřednictvím ČOV](https://www.olympijskytym.cz/pojisteni-cov).

# Jak zažádat o vyplacení pojištění krok po kroku

**ÚRAZY, KTERÉ SE STALY 1.2.2025 A POZDĚJI**

Pro nahlášení úrazu využijte [interaktivní formulář](https://skody.uniqa.cz) s uvedením čísla pojistné smlouvy 3558001543. Vyplněný formulář vždy musí potvrdit asociace, zašlete jej tedy na [info@frisbee.cz](mailto:info@frisbee.cz).

**ÚRAZY, KTERÉ SE STALY DO 31.1.2025**

V případě, že jste na akci asociace přišli k úrazu, stačí po dokončení léčby vyplnit formulář [Oznámení škodní události z úrazového pojištění](https://www.cuscz.cz/files/3141MWR.pdf). Podmínkou uznání je minimální délka léčení úrazu 21 dní. 

1. Vyplníte formulář - jaký úraz, kdy se stal, kde, jak a proč. 
2. Vyplněný formulář pošlete na [info@frisbee.cz](mailto:info@frisbee.cz) a my vám ho za asociaci potvrdíme (nutná podmínka pro uplatnění pojištění). 
3. K formuláři doložíte kopii zdravotní dokumentace týkající se konkrétního úrazu. 
4. Komplet odešlete emailem na adresu: [oznameni.udalosti@pvzp.cz](mailto:oznameni.udalosti@pvzp.cz) nebo poštou na adresu: Pojišťovna VZP, a.s., Odbor likvidace pojistných událostí, Ke Štvanici 656/3, 186 00 Praha 8 – Karlín

Pojištění je také možné využít v případě žádosti o odškodnění pracovní neschopnosti kvůli úrazu. Pro to slouží [tento formulář](https://www.cuscz.cz/files/2416M2Z.pdf), postup je shodný s předchozím. 

Žádost pak pojišťovna vyhodnotí a spolu s rozhodnutím o výši odškodnění zašle danou částku na účet, který ve formuláři uvedete.

Detailní informace k úrazovému pojištění, včetně zasmluvněného rozsahu pojištění, finančního plnění, formulářů a kontaktních osob a adres na pojišťovnu najdete [zde](https://www.cuscz.cz/sluzby-servis/vzp-2019.html).

# A co dál

ČOV také zajišťuje **pojištění odpovědnosti trenérů**: [zde](https://www.olympijskytym.cz/pojisteni-odpovednosti-od-01012025).

Dále se připravuje **"dobrovolné rozšíření pojištění úrazu sportovců"**, které by krylo lehčí úrazy. Prozatím nejsou dostupné podrobné informace, nicméně pravděpodobně půjde o možnost se dle uvážení připojistit, sám si to zaplatit, ale celková cena by měla být výhodnější než běžně dostupné úrazové pojištění. Základní informace [zde](https://www.olympijskytym.cz/dobrovolne-rozsireni-pojisteni-urazu).
