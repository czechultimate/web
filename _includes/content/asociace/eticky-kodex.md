[Etický kodex](https://drive.google.com/file/u/2/d/1Z0hdLr8qk4UXmdcQl2KC1Lbw997Jmgxg/view?usp=drive_link) sportu České asociace ultimate frisbee je souborem stěžejních principů a hodnot, které tvoří základní pilíře etického chování v rámci našeho frisbee sportovního prostředí. Jeho plné znění najdete v Odkazech.

Věnuje se následujícím oblastem:
- dodržování lidských práv, rovné příležitosti a ochrana bezpečí
- boj proti korupci
- střet zájmů
- boj proti dopingu
- zdravý životní styl
- ochrana životního prostředí

Etický kodex je v celém rozsahu závazný pro ČAUF, pro členy jeho statutárních a dalších orgánů, pro sportovce, pro trenéry, pro členy realizačních týmů a další členy ČAUF.

# Safeguardi ČAUF

Jsou osobami pověřenými přijímáním podnětů a oznámení týkajících se porušování tohoto Etického kodexu, eventuálně případů jiných negativních jevů v ultimate frisbee, a řešením těchto podnětů a oznámení. V těchto případech se prosím obracejte na:

**Tadeáš Grym**  
<tadeas.grym@frisbee.cz>

**Kateřina Špalová**  
<katerina.spalova@frisbee.cz>

# Užitečné tipy

## Trénujeme s respektem
Je projekt, jehož cílem je zajistit dětem a mladým sportovcům bezpečné, přátelské, férové a stimulující sportovní prostředí. Doporučujeme tento projekt sledovat a inspirovat se jím pro fungování vašeho frisbee klubu. Například mají výborně zpracovaný [Kodex sportovního klubu](https://www.trenujemesrespektem.cz/kodex/). Jedině prostředí, kde se všichni vzájemně respektují, umožňuje naplno rozvíjet u dětí a mladistvých zdravý sportovní potenciál, sociální dovednosti, posilovat jejich psychickou odolnost a zdravé sebevědomí.

## Aplikace Čistý sport
K životu sportovce patří i různá zranění a onemocnění a s nimi spojené lékařské přípravky. Pro tyto případy doporučujeme stáhnout si [aplikaci Čistý sport](https://www.antidoping.cz/aplikace-cisty-sport) na stránkách Českého antidopingu, kde si každý může ověřit, že např. léky, které bere, jsou čisté pro sport.

## WFDF Academy
Vzdělávací platforma WFDF, která je přístupná členům asociace, kde lze najít a bezplatně absolvovat kurzy, které se týkají například Safeguardingu, Gender equity, Diversity and Inclusion, Anti dopingu, pravidlům ultimate nebo třeba jak sport ovlivňuje klimatickou změnu a opačně. Stačí se zaregistrovat a vytvořit si svůj účet [WFDF Academy](https://academy.wfdf.sport/).
