Etický kodex sportu České asociace ultimate frisbee je souborem stěžejních principů a hodnot,
které tvoří základní pilíře etického chování v&nbsp;rámci našeho frisbee sportovního prostředí.
Je dokumentem, který má společně se všemi adresáty spoluvytvářet takové sportovní prostředí,
které bude plné respektu, úcty, bezpečnosti, transparentnosti, odpovědnosti, vzdělání, zdravého
vývoje a rozvoje a fair play. Etický kodex je v celém rozsahu závazný pro ČAUF, pro členy jeho
statutárních a&nbsp;dalších orgánů, pro sportovce, pro trenéry, pro členy realizačních týmů a&nbsp;další
členy ČAUF.


<https://caufrisbee.slack.com/files/U06AX2K4GDT/F092XSB37PZ/eticky_kodex_cauf_v5.pdf>

# Safeguardi ČAUF

Jsou vždy dva a jsou to osoby pověřené přijímáním podnětů a oznámení týkajících se porušování tohoto
Etického kodexu, eventuálně případů jiných negativních jevů v ultimate frisbee, a řešením těchto
podnětů a oznámení. V těchto případech se prosím obracejte na:

**Tadeáš Grym**  
<tadeas.grym@frisbee.cz>

**Kateřina Špálová**  
<katerina.spalova@frisbee.cz>

# Boj proti dopingu

Jakýkoli pokus o zneužití zakázaných látek a metod, které nespravedlivě ovlivňují výsledky sportu,
je nepřijatelný. Každý účastník sportovního prostředí je povinen dodržovat antidopingová pravidla
dle Směrnice pro kontrolu a postih dopingu ve sportu v České republice a podrobit se rozhodnutí
příslušných orgánů ve věci porušení těchto pravidel, včetně případného uložení příslušné sankce.

# Stránky Českého Antidopingu

Na těchto stránkách <https://www.antidoping.cz> najdete všechny důležité informace, které se tohoto
tématu týkají, včetně výše uvedené směrnice. Také doporučujeme si stáhnout aplikaci Čistý sport, kde
si každý může ověřit, že např. léky, které bere, jsou čisté pro tvůj sport.
