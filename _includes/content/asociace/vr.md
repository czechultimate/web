Výkonná rada je výkonný orgán asociace volený valnou hromadou. Má na starosti běžné fungování asociace i tvoření strategií a rozvoje. Tady jsou popsány pozice, které je vhodné mít pro dobré fungování obsazené. Ne všechny musí vykonávat přímo členové výkonné rady.


| Oblast        | Popis           |
| --- | --- |
| **Předseda VR** | Řídí výkonnou radu, je statutárním a povinným orgánem voleným výkonnou radou ze svého středu. Má na starosti komunikaci s externími subjekty (WFDF, MŠMT, Český olympijský výbor, discgolf, freestyle…). Zajišťuje interní komunikaci - předávání informací týmům a členům asociace. | 
| **Ekonom** | Řeší veškerou ekonomickou agendu. Uzavírá smlouvy s pořadateli turnajů, zajišťuje přihlašování na turnaje a výběr poplatků. |
| **Sportovně technická komise** | STK má na starosti všechny soutěžní záležitosti - rozpisy, soutěžní řád, pravidla apod. |
| **Grantový specialista** | Vyhledává a podává granty. Vyhlíží další možnosti fundraisingu a podporuje týmy ve shánění peněz. |
| **Rozvoj** | Středoškolská liga, rozvoj ultimate na školách a nových lokalitách, propagační akce. |
| **Vzdělávání** | Školení učitelů, trenérské licence, training kempy, školení a semináře. |
| **PR, propagace & média** | Marketing - propagace, kampaně, soutěže. Správa facebooku, příp. dalších sociálních sítí a webu čau. Propagace v médiích, tiskové zprávy… |
| **Koordinátor reprezentací** | Zajištuje komunikaci mezi všemi reprezentačními týmy (vč. juniorů) a výkonnou radou. |
| **Právník** | Může být externě. Tvoří právní normy asociace. |
| **Koordinátor turnajů** | Je spojkou mezi výkonnou radou a jednotlivými pořadateli soutěžních turnajů. Nemusí být členem VR. Pomáhá pořadatelům turnajů, aby byly zajištěny všechny náležitosti a stíhaly se všechny termíny. Ustavuje turnajovou komisi.
