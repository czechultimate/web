Tyto zásady ochrany osobních údajů upravují způsob zpracování a ochrany osobních údajů:

1.  členů České asociace ultimate frisbee, z.s. (dále jen ČAUF),
    
2.  současných a bývalých členů či podporovatelů, kteří se přihlásili k odběru emailových newsletterů
    

Ochrana osobních údajů je poskytována zákonem č. 101/2000 Sb., o ochraně osobních údajů, ve znění pozdějších předpisů.

Členové asociace a další osoby mají ve vztahu ke zpracování osobních údajů zejména následující práva:

a) právo znát údaje, které o nich ČAUF vede,

b) právo na opravu, respektive doplnění osobních údajů,

c) právo na výmaz osobních údajů po ukončení členství formou anonymizace, ledaže má ve vztahu k těmto osobním údajům ČAUF povinnost tyto po určitou dobu po zániku členství uchovávat podle závazného právního předpisu,

d) obrátit se na výkonnou radu ČAUF s žádostí o nápravu, zjistí-li porušení Zákona o ochraně osobních údajů.

Správcem osobních údajů je Česká asociace ultimate frisbee, z.s., kterou je možné kontaktovat na emailu [info@frisbee.cz](mailto:info@frisbee.cz). Se svojí stížností se můžete také obrátit na dozorový orgán, kterým je Úřad pro ochranu osobních údajů, se sídlem Pplk. Sochora 27, 170 00 Praha 7.

Všechny osoby, které s osobními údaji přicházejí do styku, jsou vázány povinností mlčenlivosti. Zpracování osobních údajů v elektronické podobě probíhá jen s důslednou ochranou těchto údajů, úměrnou jejich významu. Pověřené osoby musí především střežit elektronická zařízení, na kterých se osobní údaje nacházejí, před ztrátou a odcizením.

Tyto zásady zpracování osobních údajů jsou účinné od 1. 8. 2023.

# Osobní údaje shromažďované v souvislosti s členstvím v asociaci

Česká asociace ultimate frisbee sbírá tyto údaje svých členů: celé jméno, datum narození, rodné číslo (u cizinců určení místa, kde se v ČR převážně zdržují) a státní občanství.

Osobní údaje jsou zpracovávány za účelem vedení evidence členské základny a s tím souvisejícími činnostmi (např. žádosti o dotace) a budou uchovávány ještě po dobu 10 let ode dne, kdy dotyčná osoba přestane být členem asociace - zejména za účelem obnovení údajů o členství v ČAUF, pokud se člen rozhodne do ČAUF znovu vstoupit. Osobní údaje jsou současně předávány zastřešující organizaci České asociaci létajícího disku, která je zpracovává na základě §3a odst. 3 zákona 115/2001 o podpoře sportu, a příslušným orgánům státní správy, zejména Národní sportovní agentuře prostřednictvím Rejstříku sportovních organizací, sportovců, trenérů a sportovních zařízení. Jméno a příjmení mohou být využity aplikací pro evidenci výsledků ČAUF Catcher.

Osoba, která odmítne poskytnout výše zmíněné osobní údaje, se nemůže stát členem České asociace ultimate frisbee a tudíž ani hrát na žádném soutěžním ČAUF turnaji.

# Zasílání newsletterů

Účelem zpracování osobních údajů je zasílání emailových newsletterů České asociace ultimate frisbee, z.s.

Právním základem pro zpracování osobních údajů je souhlas udělený při přihlášení k odběru newsletterů. Osobní údaje zpracováváme v rozsahu: e-mailová adresa, jméno, příjmení.

Doba zpracování osobních údajů: osobní údaje pro výše uvedený účel zpracováváme do doby odvolání uděleného souhlasu. Souhlas je možné kdykoliv odvolat, a to zasláním e-mailu z e-mailové adresy, pro kterou jste souhlas udělili, nebo kliknutím na odkaz v newsletteru pro odhlášení z odběru.

Osobní údaje v uvedeném rozsahu mohou být pro zajištění výše popsaného účelu zpracovávány vedle správce také zpracovateli, zejména společností Ecomail, s.r.o., IČO 027 62 943 se sídlem Na Zderaze 1275/15, 120 00 Praha 5.
