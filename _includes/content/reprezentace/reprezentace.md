

Česká republika se pravidelně účastní ultimate turnajů na národní úrovni, kde stabilně dosahuje vynikajících výsledků. Mistrovství světa (WUGC - World Ultimate and Guts Championships) a Mistrovství Evropy (EUC - European Ultimate Championship) na trávě se konají každé 4 roky. Pravidelně se konají mistrovství světa a Evropy na pláži a od roku 2021 nově také v hale.

Všechna umístění jednotlivých týmů najdete v sekci Výsledky.

Více informací pro zájemce o reprezentaci je v jednotlivých reprezentačních týmech Open, Women a Mixed najdete níže.


# Priority asociace

- Priority vychází z dokumentu [Czech ultimate 2020](https://cald.cz/czech-ultimate-2020) 
- Vytvoření dlouhodobého konceptu reprezentace se stabilním trenérským týmem
- Větší důraz na kategorie open & women
- Vylepšení umístění (medaile z Mistrovství Evropy a TOP 8 na Mistrovství světa)
Reprezentaci má ve výkonné radě na starosti Kateřina Langová.

## Open
### Vize
**Vytvořit**
-   národní tým, za který budou chtít hrát nejlepší open hráči z ČR, z nichž bude poskládán co nejsilnější tým;
-   tým z lidí, kteří mají k openovému ultimate na vrcholové úrovni a všem jeho stránkám podobný přístup a kteří jsou schopni věnovat dostatek úsilí, času a peněz tomu, aby se co nejvíce přiblížili top evropským/světovým týmům (jak v individuálních dovednostech a fyzické kondici, tak v celkovém týmovém herním projevu);
 -   konkurenceschopný tým fyzicky a herně dostatečně zdatný na to hrát na EUC a WUC s kýmkoli v rámci možností vyrovnaně;
-   národní tým, který funguje včetně kvality přípravy a zodpovědného přístupu všech zainteresovaných stran (trenérů, kapitánů i hráčů);
-   tým, který jako celek respektuje jednotnou a společně natrénovanou a zažitou herní filozofii, taktiku a přístup (ve chvílích, kdy se daří, i ve chvílích, kdy se nedaří);
-   tým, který si turnaje užije, ať už budou výsledky dobré nebo o něco horší, protože všichni budou vědět, že do turnaje i přípravy na něj dal každý maximum svého možného úsilí, a proto nebude mít nikdo potřebu někomu něco po této stránce vyčítat;
-   tým, který bude vyhrávat ale i prohrávat se ctí a respektem soupeřů (především kvůli kvalitní hře a dobrému spiritu);
-   tým, který nebude prohrávat zápasy jenom proto, že na soupeře jednoduše fyzicky neměl;
-   vytvořit prostředí, ve kterém bude každý hráč ze sebe, ostatních hráčů i týmu jako celku cítit a vidět touhu posunout se a udělat vše pro týmový úspěch;
-   prostředí, které může ve všech hráčích nastartovat, podpořit a udržet motivaci a návyky odpovídající openovému ultimate na nejvyšší úrovni;
-   národní tým, který bude fungovat na dlouhodobější bázi (tak, aby se národní tým nestavěl každý rok a na každou akci úplně od základů).
    
### Vedení
Pavel Bláha (Pamf) a Tomáš Veselý (Bobeš), Filip Halámka (Fíla), Pavel Pelikán (Peli) a Ondřej Rýdlo (Čégo)

### Plán
Souhrnné informace k sezóně 2020 [zde](https://drive.google.com/file/d/1IU_jCZjywD9HcF47GTps0NSxvCT9PXHn/view?usp=sharing).

### Kontakt
Týmová diskuse: Pro informace se přihlašte na týmovou diskusi [https://open.tymy.cz](https://open.tymy.cz/) nebo kontaktujte některého z trenérů.
Dotazník pro zájemce o repre [zde](https://forms.gle/Fyv6v2igFc7wWegA7).

## Women
### Vedení
Paul Utesch, trenér, Eva Havelková, manažer týmu

### Plán
Plánované akce v tabulce [Termínovka - Koordinace repre](https://docs.google.com/spreadsheets/d/1JSNbhNqnJq2M1BZdFmGcLaakjvaskYaIgzjMlZGhA9U/edit#gid=439383987)

### Kontakt
Týmová diskuse: Pro informace se přihlašte na týmovou diskusi [https://women.tymy.cz](https://women.tymy.cz/)
Email: czech.ultimate.women@gmail.com

  
## Mixed
### Vize
Vizí pro nově rodící se mixovu reprezentaci je vytvořit silný a stabilní tým, který nebude týmem jen pro jednu akci, ale dlouhodobě fungujícím projektem, kde bude probíhat smysluplná a pravidelná hráčská obměna. Reprezentace by měla být místem, kde si hráči zahrají kvalitní zápasy na té nejvyšší úrovni a bude důstojně působit na evropské i světové scéně. Zároveň by mělo jít o místo, kde se hráči herně i takticky rozvíjí a hlavně je jim dobře, hra je baví a na reprezentaci se vždy těší.

### Vedení
Lukáš Maňák (Maník)

#### Pohled na vedení repre
> Vím, že nejsem trenér u kterého si každý řekne wow! To je pecka, takovej hráč vede repre! Taková hvězda, tam chci! Vím, že tím mám situaci ztíženou. Na druhou stranu, je potřeba, aby reprezentaci vedl skvělej hráč? Jsou to ty klíčové vlastnosti pro správného lídra týmu? Nedá se toto vyřešit jinak? Já myslím, že ano, jinak bych nikdy tu nabídku vést repre nepřijal. Věřím, že reprezentační trenér musí zvládat především vedení lidí, umět s nimi mluvit, být emaptický (pořád to děláme zadarmo ve svém volném čase) a je zodpovědný za atmosféru a fungování týmu. A ti skvělí hráči pak budou mít klid a čas na výkon a nemusí se trápit vedením týmu.

### Plán
Reprezentace mixed má záměrně soustředění v jiný termín než open a women, aby si co nejvíce zájemců o repre mohlo vyzkoušet všechny kategorie. Plánované akce přehledně v tabulce [Termínovka - Koordinace repre](https://docs.google.com/spreadsheets/d/1JSNbhNqnJq2M1BZdFmGcLaakjvaskYaIgzjMlZGhA9U/edit#gid=439383987)

### Kontakt
Týmová diskuse: Pro informace se přihlašte na týmovou diskusi [https://mixed.tymy.cz](https://women.tymy.cz/) a kontaktujte přímo Maníka.

